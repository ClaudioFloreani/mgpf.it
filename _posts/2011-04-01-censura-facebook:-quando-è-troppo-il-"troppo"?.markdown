--- 
layout: post
title: "Censura Facebook: Quando è troppo il \"troppo\"?"
published: false
meta: 
tags: 
- about-me
- hacking
- ip
status: draft
---
Chi come me fa un mestiere che pone molto vicino a soglie sensibili morali deve spesso fermarsi un secondo e dare un rapido test per vedere da che parte della barricata si trova e controllare ogni tanto di essere dalla parte giusta.  
  
Non è un segreto il fatto che la [società che dirigo][1] e che ho fondato si occupi del [controllo della reputazione online][2] e del [monitoraggio e della moderazione di pagine facebook][3] per un buon numero di clienti. Siamo anche la società che controlla online la [proprietà intellettuale][4] con tecnologie e servizi per la [rimozione dei contenuti online][4] dei titolari di diritti.  
Questo fa di me, ovviamente, una persona **estremamente informata** sui fatti, sui regolamenti, sulle modalità di esercizio delle segnalazioni, delle notifiche di infrazione dei diritti d'autore e discretamente informata anche sulle problematiche della diffamazione online.  
  
Questo non fa, però, di me e della [mia società][1] delle persone che non si chiedono ogni volta quale sia il limite. E forse [questa volta][td] il limite lo abbiamo superato:  
  
> **FACEBOOK: EQUALITY, CHIUDERE PAGINA 'I VERI CROCIATI DEL BLACK HUMOR'**  
> (IRIS) - ROMA, 31 MAR -" Sono quasi diecimila gli iscritti alla pagina Facebbok italiana de “I veri crociati del black humor”, dove tra post dell’amministratore e i commenti degli amici è difficile contare quante frasi razziste, antisemite, xenofobe, di offesa verso i bambini down, siano state scritte. Nel vano tentativo di far passare tutto come uno scherzo, questi  personaggi hanno trovato il modo di offendere e discriminare pesantemente neri, disabili, migranti, meridionali, donne, ebrei e tutti quelli che ritengono discriminabili".  
> E' quanto riferisce 'Equality Italia', la rete sui diritti civili, che ha chiesto a Facebook la chiusura di questa orribile e ulteriore pagina discriminatoria e volgare, e invita tutti a segnalarle altre pagine e profili di questo genere.  
> "Questa pagina - dice Aurelio Mancuso, presidente di Equality Italia - esprime razzismo e violenza. Ci può accedere chiunque compresi i minori che accedono a Facebook. Non si può restare inerti spettatori nel leggere frasi di questo tipo:  
> "Allarme topi nei campi Rom di tutta Italia: Non possiamo continuare così, sono troppi, puzzano, e portano malattie hanno dichiarato i topi". Oppure: "Come si ammazzano 15 mosche in un colpo solo? Dando uno schiaffo ad un bimbo africano", "Sei come una donna fuori dalla cucina... Inutile..., "Ho letto il diario di Anna Frank. Sta stronza ci scriveva tutto tranne che i compiti..."  "Perché questa pianta ha le cuffie?” (foto con bambino down con le cuffie)". ([link][td])

Non sono un fautore a spada tratta del black humor (anche se ne sono spesso un praticante) e trovo francamente sconvenienti una serie delle frasi che si trovavano sulla pagina. Ma c'è un limite che dobbiamo capire dove posizionare e che con la rimozione di questo gruppo ci ha trovati esattamente sulla riga di delimitazione.  
  
**Cosa è giusto rimuovere?**  
  
Inutile iniziare la solita controversia sul diritto d'autore: stante la legge attuale il titolare dei diritti ha tutte le facoltà di tutelare il suo bene. Il mercato del Diritto D'Autore è un _non problema della rete_ perchè se veramente alla rete iniziasse ad interessare qualcosa che non sia il mero **scarico e rubo senza pagare** la soluzione si sarebbe già trovata.  
E, prima dei Flame, spiego la posizione: i contenuti protetti da copyright sono tutelati perchè danno ritorno economico diretto 


[1]: http://thefool.it
[2]: http://thefool.it/beholder
[3]: http://thefool.it/conversationflow
[4]: 
[td]: http://www.irispress.it/Iris/page.asp?VisImg=S&Art=106476&Cat=1&I=null&IdTipo=0&TitoloBlocco=Italia&Codi_Cate_Arti=18
