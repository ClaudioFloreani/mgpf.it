--- 
layout: post
title: Come bloccare il proprio account GMail...
meta: {}
tags: 
- about-me
---
[![Account Gmail Bloccato](/download/20070424_gmaillock.thumbnail.jpg)](http://www.lastknight.com/download/20070424_gmaillock.jpg)  
Se avete deciso come il sottoscritto di lasciare i vostri messaggi su un account di Gmail e di scaricarli, magari anche solo per avere una copia di backup in caso qualcosa vada storto, beh vi consiglio di procedere **con molta cautela**.  
Potreste infatti a metà dello scaricamento via POP3 trovarvi nella spiacevole condizione di **Account Bloccato** in cui mi trovo io da diverse ore.  
  
Sembra infatti che dopo un determinato quantitativo di **traffico** via POP Google **blocchi l'accesso** a Gmail sia via POP3 sia, *incredibilmente*, via interfaccia web...  
  
Ringrazio la mail di fallback che continuo a tenere attiva e **mi perplimo** sull'efficacia o l'utilità di questa manovra...  
  
**UPDATE e ALTRI DATI**  
  
Stamane l'account ha **iniziato a funzionare** regolarmente, e nel frattempo come potete vedere dai commenti sono riuscito ad attirare i malumori dei **vari ed eventuali FanBoy** di Google...  
Ma perché, mi chiedo, per talune persone Google deve essere solo ed esclusivamente la **miniera dei benefattori**?  
  
A queste persone mi piacerebbe forzare la lettura di "La Minaccia Fantasma" del caro Vecna o anche solamente invitarle al mio prossimo intervento ad E-Privacy 2007 dal titolo Googletistic ...  
Nel frattempo sembra che il fenomeno sia ben più diffuso della mia povera umile e **sfigata** (*come dice il buon commentatore*) persona, come dimostrano tra gli altri:  
  * [IT Enquirer](http://it.theinquirer.net/2007/02/google_mi_ha_buttato_fuori_da.html)
  * [The LastMinute Blog](http://www.thelastminuteblog.com/2007/04/19/gmail-account-lockdown-boo-google/)
  * [Drums 'n Wistles](http://drumsnwhistles.com/2006/07/11/daily-google-update/)  
  
Che dire? Beh, attendo di nuovo il **fuoco di fila** dei FanBoys... 
