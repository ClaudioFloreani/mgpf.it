--- 
layout: post
title: "D*I*Y Planner: il palmare di carta"
meta: {}
tags: 
- lifehacking
---
Dopo aver già parlato di PocketMod e del Paper PDA è ora di passare alla **versione professionale**, soprattutto se si parla di utilizzare il Paper PDA come supporto per GTD.  

DIY Planner è una **suite di template** pronti da scaricare per creare agevolmente un planner professionale adatto alle nostre esigenze e soprattutto all'organizzazione delle Action Lists di GTD.  

![DIY Planner](/download/20050909.jpg)Un PDA è certamente un'ottima cosa, ma a parte il **costo del dispositivo** mi sono sempre trovato in difficoltà ad utilizzare un "elettrodomestico" per abbozzare idee e progetti, pur essendo un fedele possessore di un paio di Ipaq, un vecchio PalmV ed un Palm Tungsten.  
Ritengo inimitabile il supporto di un [pezzo di carta](http://www.moleskinerie.com) e di una matita. Una pagina bianca e nessun problema di risoluzione mi permette di disegnare, di scrivere in piccoli caratteri o in grandi. Di stropicciare le pagine e di strapparle in caso (*non lo faccio mai!*) e sopratutto di non avere problemi di **posizione di scrittura** e di condizioni meteorologiche. Nemmeno di carica delle patterie, se è per questo :]  
Ed oltretutto sono **inguaribilmente retrò** ;].  


DIY Planner è stato per me **una rivelazione**, con la sua estrema semplicità e customizzazione, oltre che estrema leggerezza (mi porto solo le pagine che utilizzo). Inoltre è perfetto per l'utilizzo come liste portatitili per GTD in attesa di essere archiviate efficacemente. L'idea di base è usare una pagina e all'occorrenza stamparne una nuova versione. Per questo fine sono ideali le "index card" americane, cartoncini di piccole dimensioni pretagliati e di alta grammatura che in italia sono venduti da Buffetti e che vengono stampati direttamente.  

Esistono template creati **appositamente per GTD** ma anche fogli per la gestione delle diete o delle spese, insieme ad altre [centinaia](http://www.diyplanner.com/templates/directory) dai più sciocchi ai più utili.  

I vantaggi dell'utilizzo di DIY Planner sono molteplici e importantissimi:

*  **Portabilità**: Trasportare la mia vecchia FiloFax ovunque era *diventata un'impresa*. Spesso mi ritrovavo a non avere nulla su cui scrivere per il semplice fatto di **non voler portarmi in giro** una agenda che seppur piccola non era compatibile con una serata al cinema o un weekend in giro con la ragazza.  
    Sfortunatamente le mie idee e le incombenze **non hanno orari prefissati** e mi attanagliano anche in queste situazioni.  
    Trasportare nella tasca dei pantaloni o nella tasca interna della giacca o del giubbotto **15 fogli di carta*** di 8x10 cm non costituisce nessun fasidio e mi consente di **scrivere ovunque**.  

*  **Focus**: Pur provando come tutti una reverenza feticista nelle meravigliose agende a 300 scomparti e 200 differenti sezioni avvolte in meravigliose guaine di profumata nappa nera ,mi ritrovo con 300 pagine che non contengono nulla di importante o nulla affatto.  
    Trasportare una quindicina di fogli mi consente di concentrare l'attenzione **sulle sole cose importanti**.  

*  **Costi**: Oltre alle ovvie implicazioni di non dover procedere all'acquisto di un **costoso PDA** (che molti potrebbero comunque desiderare) è d'obbligo sottolineare l'importanza di avere con se un qualcosa che ha un **valore intrinseco** prossimo allo zero. Nessuna preoccupazione (economica) per la pardita della nostra agenda ci consente di portarla a cuor leggero ovunque. Nessuna paura di rovinare la nappa nera e soprattutto ambedue le mani libere :]  

*  **Praticità**: DIY Planner è innanzitutto una **serie di pezzi di carta**. Punto.  
    Ed un pezzo di carta risulta utilissimo per **scarabocchi**, note veloci o anche per **dare un numero di telefono** o una informazione senza preoccuparsi di rovinare l'agenda o di utilizzare costosi supporti. Se utilizziamo un template particolare come carta straccia o improvvisato biglietto da visita tutto quello che dobbiamo fare è ristamparlo arrivati a casa.

E' possibile scaricare la versione base di DIY  in **formato A5** (decisamente più pratico in italia dell 8'x5.5' essendo l'A5 un semplice foglio A4 tagliato per il lato lungo) alla [pagina di download](http://www.diyplanner.com/node/192).  
Per ulteriori informazioni si può fare riferimento al [sito ufficiale](http://www.diyplanner.com)  oppure dare un occhio al sito a million monkeys typing, home personale del creatore del sistema [Douglas Johnson](http://www.douglasjohnston.net/weblog/index.php?p=36). 
