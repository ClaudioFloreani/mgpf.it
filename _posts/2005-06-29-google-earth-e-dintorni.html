--- 
layout: post
title: Google Earth guarda Milano
published: true
meta: {}

tags: 
- Security and Intelligence
type: post
status: publish
---
Ho avuto modo di dare un'occhiata al nuovo programma di Google, ereditato dalla acquisita KeyHole e ri-brandizzato [Google Earth](http://earth.google.com/). Dire che sono rimasto allibito non rende minimamente l'idea...  
Innanzitutto il sistema è principalmente una visualizzazione 3D dell'[intero globo](http://earth.google.com/images/earth.jpg) con [planimetrie particolareggiate](http://earth.google.com/images/schools.jpg) e splendidamente curate. Per quanto mi riguarda ho potuto personalmente controllare Milano e [Piazza Duomo](/download/GoogleEarth01.jpg) è talmente nitida da poter contare le guglie del Duomo (si, si vede anche la madonnina dall'alto).  
[![Google Earth: Milano Piazza Duomo](/download/thumb-GoogleEarth01.jpg)](/download/GoogleEarth01.jpg)
Lo stradario è inoltre incredibilmente particolareggiato ed offre anche nomi ed indicazione di Vie e Passaggi molte volte non ritrovabili nemmeno sulle piantine della città.  
Per rendere conto della precisione della mappatura fotografica realizzata da satellite basti pensare che sono facilmente distinguibili auto e relativo colore. 
 [![Google Earth: Casa mia a Milano](/download/thumb-GoogleEarth02.jpg)](/download/GoogleEarth02.jpg) 
Oltre alle planimetrie fotografiche (peraltro anche abbastanza recenti, a giudicare dalle disposizioni dei cantieri) sono presenti le coordinate al metro. Ora posso passare le coordinate di casa mia agli [amici](http://www.alcooland.it) gps-dotati o a coloro che devono programmare il missile terra-aria...  

<!--adsense-->

In attesa di acquistare la versione Plus ($20) consiglio caldamente questa chicca freeware, stando però un occhio alle richieste hardware [discretamente esose](http://earth.google.com/support/bin/answer.py?answer=21461&topic=1149).
Nel frattempo le immagini che vedete sono una panoramica di Piazza Duomo e di casa mia ;)  
Prima di scaricare meglio leggere attentamente le indicazioni nell'[Area Download](http://desktop.google.com/download/earth/index.html).  

*AGGIORNAMENTO: visto il carico immane di download il programma BETA è momentaneamente sospeso. Ma chi, come il sottoscritto, è già attivo può continuare a girovagare per il "virtual mondo" per la gioia e l'invidia dei naviganti  :)*
 
