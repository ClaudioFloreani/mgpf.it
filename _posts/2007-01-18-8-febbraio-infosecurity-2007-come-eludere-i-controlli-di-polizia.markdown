--- 
layout: post
title: "8 Febbraio, InfoSecurity 2007: come eludere i controlli di polizia"
meta: {}
tags: 
- censura
- about-me
- digital-freedom
- security
---
![Censura](http://www.lastknight.com/download/banner_censura.png)
Probabilmente le quasi denunce per "*istigazione a delinquere*" della celebre conferenza di Varenna non mi sono bastate o, probabilmente, ancora una volta mi sento **in dovere morale** di mostrare [l'ipocrisia](http://www.lastknight.com/2006/10/16/censura-13-quando-gli-ignoranti-siedono-in-cassazione-e-in-governo/) del Legislatore e della Pubblica Amministrazione di fronte ai temi del **Controllo (o supposto tale) di Internet**.
Avevo [già mostrato](http://www.lastknight.com/2006/02/28/censura-basta-togliere-www/) come alcune misure cautelative nei confronti dei siti di scommesse potessero essere **ottuse ed inutili**, ma l'entrata in vigore del Decreto Gentiloni ha fatto ancor più sprofondare la Pubblica Amministrazione nel baratro del più totale **ridicolo**.
E quindi eccomi ancora qui, ma questa volta a proporvi uno **spettacolo** che si annuncia sicuramente foriero di **grande divertimento** e sicuramente destinato a fare un poco più di rumore nell'ambito italiano di quanto tto se attuata con i mezzi attuali)* e se volete assistere forse alla **più complessa e approfondita conferenza** che abbia mai preparato vi consiglio vivamente di **seguirmi in questa fatica**: prometto che non ve ne pentirete...
Tra i punti del giorno:  
* Come un criminale [elude i sistemi](http://www.lastknight.com/2006/02/28/censura-basta-togliere-www/) di blocco dei DNS Monopoli di Stato (ina serie di metodi...)
* Come un criminale elude i sistemi di blocco degli IP del Decreto Gentiloni
* Come un criminale elude i log files dei provider  atti a segnalare accesso a siti pedopornografici
* Come un criminale perpetra reati informatici incolpando ignari terzi
* Come un criminale elude il controllo dei files nel proprio Personal Computer in caso di controllo
Tutte queste operazioni saranno attuate in regime di **Full Disclosure** (come se ce ne fosse bisogno e le tecnologie non fossero alla portata di chiunque) e con **dimostrazioni pratiche**.  
 
E forse stavolta **qualcosa si smuoverà** anche alle alte sfere e si capirà che la **limitazione della libertà** per puro piacere di controllo non solo è una manovra **esecrabile**, ma soprattutto una misura **assolutamente inutile** per contrastare i fenomeni che tanto si danno in pasto alla Stampa ed alla Opinione Pubblica, nel vano tentativo di fare passare un regime di Grande Fratello come una misura necessaria per tutelare una Salute e Sicurezza pubblica che in realtà nulla ha a che fare con le misure stesse.
> Appuntamento quindi **l'8 Febbraio a InfoSecurity** presso Fiera Milano City alle ore **15.30**. Per aggiornamenti ed eventuali comunicazioni dell'ultima ora è possibile iscriversi alla lista di notifica utilizzando il box presente in alto a destra nella pagina.
**Contro la censura esiste una sola arma: la verità.** 
