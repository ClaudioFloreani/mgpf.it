---
layout: post
title: "Chi sono e cosa faccio"
meta: 
tags: 
- about-me
---
## Io come sono

Mi chiamo Matteo G.P. Flora (ed il G.P. sta per Giovanni Paolo) e sono figlio del 1978 e Amministratore Unico e Socio Fondatore della società di Innovazione The Fool s.r.l., insieme a Massimo Giacomini, mio partner in questa avventura e molto più che investitore.  
[The Fool][1] si occupa della creazione di sistemi informatici ad altissimo valore aggiunto per il [Controllo della Navigazione Internet](http://fooldns.com), l'[Anti-Profilazione](http://fooldns.org), la Gestione della Proprietà Intellettuale Online e il Monitoraggio e la [Moderazione della Rete Internet](http://conversationflow.com).  

## Cosa ho fatto

Fondo [The Fool][1], di cui sono socio e amministratore unico, dopo un trascorso più che decennale di consulenza nella qualifica principale di Security Evangelist e Perito Forense e di Parte, oltre che New Media Consultant. Che detto in parole povere significa:

* Quello che spiega che la sicurezza è necessaria con una serie di esempi pratici sul campo
* Quello che supporta le indagini sia aiutando i magistrati sia (soprattutto) le parti nei dibattimenti
* Quello che spiega come si evolvono gli scenari della rete e come utilizzarli in contesto aziendale.

In questi ruoli ho avuto la fortuna di aver diretto strategie ad alto livello in contesti in cui era vitale una elevata competenza in campi quali la Computer Forensics, la Programmazione Sicura, la gestione delle problematiche relative alla privacy oltre alla conoscenza delle dinamiche e delle peculiarità del mondo della Comunicazione. Una verticalità certamente piccola ma estremamente interessante, soprattutto per la possibilità invidiabile di poter fondere spesso e volentieri le tre componenti.  
  
Sono stato per una serie di anni Consulente Strategico o Consulente Tecnologie IT in progetti per molte realtà internazionali quali: BNL, MPS, Walt Disney Interactive, Mediaset, CityGroup, 77Agency, Buongiorno Vitaminic, Glaxxo Smith Kline, ENI. Altri progetti curati o realizzati comprendono Gruppo Soa, Mg-Art, Todomodo, AstraZeneca, Aktive Reply, Fiat Auto, TodoMondo.  
  
Come Security Evangelist (cioè, come quello che ne sapeva di sicurezza) ho rilasciato centinaia Vulnerability Reports e Advisories con certa regolarità, e dal 1999 al 2008 sono stato impegnato nel ruolo di Security Auditor con clienti del calibro di Poste Italiane S&amp;S, EDS, ENI, Spike Reply, Mediaset, Ospedale San Raffaele e varie Cliniche pubbliche e private.  
  
Ho svolto il ruolo di Perito Forense per la Magistratura, prevalentemente per la Guardia di Finanza, ed in questa veste ha collaborato nelle indagini nello scandalo “Cirio/Parmalat” e nel famoso caso della “Casa di Cura Santa Rita”. Come consulente di parte, e tra le ultime cause si annovera una difesa contro “Sky” ed il famoso contenzioso “Mediaset vs. YouTube”.  

## Cosa faccio ora

Ora parlo, vedo cose, cerco progetti. E realizzo sogni. O ci provo. Continuo a gestire con estrema soddisfazione [The Fool][1] nei progetti più impegnativi e più entusiasmanti, continuo a fare consulenza strategica e da un anno sono Mentor in uno degli Incubatori italiani (secondo me) più interessanti: EnLabs a Roma.

## Contatti

Per qualunque altra informazioni sentitevi pure liberi di contattarmi. Per qualunque questione legata al lavoro, ate l'indirizzo <a href="mailto:mf@thefool.it">mf (at) thefool.it</a>. Per tutto il resto, potete mandare una mail <a href="mailto:mf@matteoflora.com">mf (at) matteoflora.com</a>. Rispondo sempre. Solo, qualche volta, con qualche settimana di ritardo :)

[1]: http://thefool.it