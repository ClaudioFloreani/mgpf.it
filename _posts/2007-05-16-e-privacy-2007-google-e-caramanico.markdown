--- 
layout: post
title: E-Privacy 2007, Google e Caramanico...
meta: {}
tags: 
- about-me
- talk
---
Con estremo dispiacere mi ritrovo a dover **disertare** la importantissima manifestazione di E-Privacy 2007 a cui avevo avuto il sommo piacere di essere invitato come relatore. Pressanti impegni in seno ad AIP ed al convegno di ICTPark mi obbligano ad essere presente in quel di Pescara anziché nella bella Firenze.  
  
Non tutto è perduto, però, per la presentazione dal titolo **Googletistic**, che presenta una inedita ed interessantissima statistica dell'utilizzo dei servizi di Google per il tracciamento dell'utente. Si parlerà della **diffusione di tecnologie** quali Google Analytics e AdSense e delle **problematiche** che questa diffusione ha nei **confronti della privacy** di tutti i cittadini.  
Verranno eviscerate anche una serie di correlazioni che forse renderanno più lampante il perché della **gratuità** di servizi di statistiche e soprattutto mostreranno come una **correlazione positiva** può dare al colosso della ricerca dati aggregati e impensabili.  
  
Perchè non tutto è perduto? Perchè con **mio sommo piacere** l'amico Alessio Orlandi (nail) ha deciso di **sostituirmi nello speech** e conoscendolo sono sicuro che farà onore alle slide, forse anche più di quanto avrei saputo fare io.  
  
Quindi mi scuso con quanti avevano già scritto per incontrarmi a Firenze e vi invito se siete in quel di Caramanico a venirmi a trovare invece al [Convegno Nazionale di Informatica Professionale](http://www.ictpark.it/) a cui presenterò lo speech "Economics of Malware" e in cui verrà tenuto il convegno nazionale dell'Associazione Informatici Professionisti. 
