--- 
layout: post
title: Le basi scientifiche della NEM
meta: 
  _wp_page_template: default
  autometa: ""
tags: []

---
La NEM è una metodologia di meditazione che **ricalca fedelmente** la Meditazione Trascendentale: utilizza un mantra molto simile (volendo è possibile usare lo stesso mantra utizzato nella MT degli esordi) tralasciando completamente, però, la parte spirituale e settaria che ha influito così pesantemente sulle scuole della MT.  
Viene inoltre a cadere il vincolo di segretezza richiesto dalla tradizionale MT in favore, al contrario, di un incitamento costante a **diffondere** la REM in qualunque forma e in qualunque lingua.  
Infine, particolare da non sottovalutare, è **offerta gratuitamente** contro gli oltre 3000 euro richiesti per l'insegnamento della MT.

E' proprio la sua **totale conformità** alle discipline della MT che ci consente di avvalerci della bibliografia relativa alla MT ed alla meditazione in genere, tanto ricca di importanti studi scientifici.  

Nel suo libro "*The relaxation response*" (HarperCollins, New York, 1975, 2000) il dott. Herbert Benson scrisse a riguardo della Meditazione Trascendentale (proceduralmente identica alla NEM):

>  I dati sono incontrovertibili: i praticanti evidenziano
>  **nettissimi cambiamenti fisiologici** *pag. 8*.  
>  Una tecnica sorprendentemente **semplice** *pag. 108*.

Le ricerche scientifiche su tecniche di Meditazione sono però decisamente precedenti. Le prime ricerche attendibili sono probabilmente data te 1970 ad opera dei dott. Benson e Wallace, medici della Harvard University.  
I loro studi rilevano rivelarono vari effetti fisiologici che indicano una **netta diminuzione di stress ed ansia**,
confermando oggettivamente le sensazioni personali di sollievo e benessere riportate dai praticanti
(cfr. *Science n.167, 1970* - *American Journal of Physiology n.221, 1971* - *Scientific American n.226, 1972*).  

Da quella data gli studi pubblicati cominciarono a fiorire, a mano a mano che l'interesse terapeutice verso la MT continuava ad aumentare.

Successive ricerche comparative dimostrarono che le varie tecniche suddette
non danno risultati uguali (*Journal of Clinical Psychology* n,45, 1989; *Journal of Social Behavior and Personality*,
n.6, 1991).  

> L'eliminazione dello stress e dell'ansia **è dimostrata**  
> da una diminuzione significativa del** lattato ematico**  
> *(Le Scienze, n.45, 1972, pag.73)*

La più efficace risulta la **TM di Maharishi** (proceduralmente identica alla NEM), una tecnica semplice ma poco conosciuta.  
Probabile causa della sua ridotta diffusione è da attribuire al **prezzo eccessivo** (Circa 3000 Euro), al metodo non agevole di impararla (corso di 5-6 giorni presso un centro adeguato), nonchè alla pessima nomea dell'associazione di Maharishi tacciata in decine di stati mondiali come culto coercitivo.  

A partire dal 2003 grazie anche agli studi di Raymond Harrison, laureato in fisica, sono fioriti metodi alternativi che hanno rimosso la meditazione dal **contesto mistico e religioso** per approntare differenti metodologie più o meno valide atte ad acquisire gli stessi benefici.  
Sfortunatamente molti di questi validi metodi (ad esempio il Natural Stress Relief) sono caduti in un oblio di **vendita porta a porta** con chiari intenti da parte di realizzatore e consociati di lucrare il più possibile sul metodo pur mantenendo prezzi inferiori a quelli della Maharishi University, configurandosi come una sorta di "MT dei poveri".


Benchè gli studi scientifici tendano a riporre nella Meditazione i poteri curativi prevalentemente antalgici ed ansiolitici, questi sono in realtà **un sottoprodotto** dello stato mentale che si raggiunge praticando la meditazione.  
Durante la pratica meditativa della NEM (come anche di altre discipline meditative) infatti si riscontrano in genere tutti i sintomi di una condizione di **notevole tranquillità** come ad esempio:

  *  **Diminuzione del consumo di ossigeno**  
    Il controllo della respirazione infatti porta alla calma e l'immobilità diminuisce il fabbisogno di ossigeno de corpo. Il respiro viene dunque rallentato e il consumo di ossigeno cala normalmente del 16% (contro l'8% dello stato di sonno).
  *  **Diminuzione del ritmo cardiaco**  
    Il ridotto fabbisogno di ossigeno viene "compensato" da un ridotto ritmo cardiaco, sempre favorito dalla immobilità.
  *  **L'aumento della circolazione sanguigna e dell'irrigazione dei tessuti**  
    Dovuta probabilmente ad un'adeguamento dell'organismo alla distribuzione di una quantità ridotta di ossigeno presente nel sangue. Essendo la quantità notevolmente minore è necessario distribuirla più efficacemente
  *  **Riduzione degli episodi di panico e dell'ansia**  
    Diversi studi riscontrano la diminuzione dell lattato ematico (causa tra le altre dei disturbi legati al panico) nei soggetti che praticano la meditazione
  *  **Profondo stato di rilassamento muscolare**  
    Dovuto alla migliore irrorazione sanguigna ed alla più efficace rimozione degli accumuli di acido lattico
  *  **Diminuzione dei dolori articolari e muscolari**  
   Spesso i dolori articolari e muscolari sono dovuti in tutto o in parte alla contrazione muscolare volontaria o meno che viene naturamente ridotta dal rilassamento
  *  **Diminuzione della pressione sanguigna in contesti di ipertensione**  
    Gli effetti che si notano su una persona sana sono ovviamente maggiori se rapportati ad una persona con problemi di ipertensione
 
Studi "*di parte*" hanno inoltre dimostrato, anche se sono fonti di acerrimi dibattiti, la produzione di **serotonina** durante la meditazione (con conseguenti effetti euforici o antidepressivi) oltre che la **fortificazione delle difese immunitarie** (probabilmente dovute ancora una volta alla migliore circolazione).   

Come è possibile notare gran parte delle virtù "miracolose" della NEM e della MT sono a tutti gli effetti **semplici sottoprodotti** della pratica meditativa riconducibili a due fenomeni spontanei come il minor consumo di ossigeno e la migliore circolazione sanguigna.   
