--- 
layout: post
title: "Biometria e Convegno Reati Informatici e attivit\xE0 di Indagine"
published: true
meta: {}

tags: 
- Conferenze
- Security and Intelligence
type: post
status: publish
---
![Reati Informatici e attività di Indagine](/download/20060106_banner.gif)Giusto un commento, in ritardissimo, per annunciare che avrò l'onere e l'onore di <b>partecipare come relatore</b> al convegno "Reati Informatici e attività di Indagine" che si svolgerà a Varenna il prossimo 20 Gennaio 2006 promosso dal Circolo dei Giuristi Telematici e con la collaborazione dell'Unione Avvocati Europei, di Penale.it, del Centro Studi di Diritto Penale Europeo e del Consolato Generale di Svizzera. 

Sul [sito web](http://www.convegnovarenna.giuristitelematici.it/) sono reperibili ulteriori informazioni ed è possibile scaricare una [esaustiva brochure](http://www.convegnovarenna.giuristitelematici.it/prenota/PIEGHEVOLECONVEGNO.pdf)  (pdf) informativa.

Il mio intervento si intitolerà <b>"Biometria e furto di identità digitale: case study"</b> e qui di seguito ne riporto l'abstract:

<blockquote>
I tragici fatti degli ultimi anni, dagli attentati dell'11 settembre 2001 ai più recenti eventi che hanno coinvolto direttamente l'UE, hanno indotto una <em>richiesta generalizzata di misure atte a incrementare la sicurezza</em>. Nel contesto attuale l'utilizzo di caratteristiche biometriche quali impronte digitali, caratteristiche dell'iride o geometria del volto e della mano per l'identificazione o l'autenticazione dell'individuo, rappresenta l'unico strumento che è stato riconosciuto capace di consentire, sotto opportune condizioni, di <em>certificare l'identità</em> dei soggetti sulla base di<strong> caratteristiche uniche e non riproducibili</strong> dell'individuo.<br/>
 <br/>
<strong>Ma siamo veramente sicuri</strong> che tali caratteristiche siano non riproducibili? E soprattutto siamo preparati ad affrontare una situazione in cui venga a <strong>decadere la loro non riproducibilità</strong>? <br/>
 <br/>
Un excursus pratico nell'arte del <strong>fingerprint-forging </strong>(duplicazione di impronte digitali) al fine di dimostrare quanto sia semplice ed immediato, oltre che economico e privo di rischi, il processo di cattura, analisi e duplicazione delle impronte digitali. Un documento reale e sistematico che offre interrogativi attuali e importanti sulla<strong> correttezza formale</strong> delle svolte normative moderne. <br/>
 <br/>
NOTA: Durante la presentazione sarà presentato un documentario fotografico sulla duplicazione reale di impronte prelevate da un campione "live".
</blockquote>

Come sempre attendo fiducioso commenti e magari di incontrare qualcuno dei lettori =] 
