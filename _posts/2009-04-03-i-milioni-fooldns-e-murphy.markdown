--- 
layout: post
title: I milioni, FoolDns e Murphy il bastardo sempre in agguato
meta: {}
tags: 
- conficker
- crack
- fooldns
- murphy
- The Fool
---
Sono stati due giorni di fuoco, se proprio lo dobbiamo dire...  
  
In rassegna velocissima ecco cosa ci siamo visti arrivare in The Fool nel corso delle ultime 48 ore:  
  
* **FoolDns ha sorpassato il milione** di richieste giornaliere, attestandosi negli ultimi due giorni a 1,2 ed 1.4 milioni di richieste al giorno. Non so come vi sentireste voi, ma noi ci sentiamo _estremamente_: orgogliosi della fiducia che gli utenti ci stanno dando. Grazie, davvero.  
* **Punto Informatico ci cita** in un interessante [post su Conficker][1], richiamando i [nostri sforzi][2] per il contrasto del fetido wormillo che sta terrorizzando la rete.  
* Infine siccome Murphy è bastardo e sempre in agguato, nel bel mezzo del milione e passa di query, DNS1 ha deciso di schiantarsi, e con lui l'intero provider tedesco, complice un sistema di UPS che attivato troppo improvvisamente non è riuscito a mantenere il carico e ci ha privati del primario per qualche ora.  
  
Ora, i test della Beta sono stati fatti con una configurazione tale da preservarci online (nessun secondo di downtime alla struttura e media di risposte passata da 220ms a 330ms), ma comunque sia benchè siamo stati felici di sapere che tutto funziona alla grande i sudori freddi non sono minimamente mancati.  
  
Nelle prossime ore ci concentreremo sulla evasione di un po' di ticket rimasti in coda in questi giorni di modifica delle configurazioni, ma ancora una volta grazie a tutti quelli che stanno credendo in noi e, vi ricordiamo, c'è sempre il [servizio business][2] per le imprese... *<hint>* ;)

[1]: http://punto-informatico.it/2590533/PI/News/speciale-conficker-oggi-giorno-della-verita.aspx
[2]: http://www.lastknight.com/2009/03/31/fooldns-contro-conficker/
[3]: http://fooldns.com/b 
