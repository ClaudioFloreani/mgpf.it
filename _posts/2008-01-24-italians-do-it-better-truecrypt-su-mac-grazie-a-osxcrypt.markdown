--- 
layout: post
title: "Italians Do It Better: Truecrypt su MAC grazie a OsxCrypt"
meta: {}
tags: 
- paranoia
- security
---
![Italians Do It Better](http://www.lastknight.com/download/italiansdoitbetter.jpg)
E' vero, siamo un paese di Bamboccioni. Ci lamentiamo sempre, siamo sempre scontenti e siamo pasticcioni. **A volte**.  
  
Già, perché diamine, quando ci muoviamo siamo irrefrenabili. Quando ci muoviamo, noi Italiani (con la maiuscola, prego) facciamo gli **spettacoli più impensati**.  
  
Come questa volta: **anni e anni passati** io e Naif a chiedere al team di sviluppo di TrueCrypt di uscire con una versione MAC. Anni a contattarli, a proporre soldi, a proporre sottoscrizioni ed un'unica risposta: "*picche finché non vogliamo noi*". Nulla, ad attendere e senza poter utilizzare il prodotto su MAC.  
E quindi che abbiamo fatto? Nulla, **se non muoverci noi**.  
  
E a Ottobre su Fundable si apriva la ricerca di fondi: **1500 dollari** per riuscire a **pagare un programmatore esperto**, qualcuno che portasse a termine un porting della applicazione. Non solo, ma che facesse la cosa in Open Source. E che predisponesse un Framework in grado, all'occorrenza, di essere semplicemente adattato ad altre differenti tecnologie di encrypt su File, come ad esempio Luks e DM-Crypt.  
  
E qui abbiamo trovato prima il developer, il **poliedrico** (italianissimo) Orlando, e dopo tanti piccoli passi oggi si [pubblica](http://www.osxcrypt.org/download/) la [versione Alpha](http://www.osxcrypt.org/2008/01/23/this-is-not-a-scam-real-truecrypt-for-macos-is-here/) di OsxCrypt. Italianissima. Battendo sul tempo un Truecrypt.org che in fretta e furia ha scritto la data di Gennaio 2008 come data di rilascio, in una corsa sul tempo.  
  
**Siamo grandi, noi piccoli Italiani**, quando ci muoviamo. **Grandi veramente**.  
  
Grazie Fabio, grazie Orlando.  
**Ci siamo riusciti**!  
  
E voi godetevi il [Tutorial tenuto dal sottoscritto](http://www.osxcrypt.org/download/tutorial/).  
E scaricatevi il [software](http://www.osxcrypt.org/download).  
E date un occhio al [progetto in generale](http://www.osxcrypt.org/about/): OsxCrypt.  
E già che ci siete date un occhio a [chi ha sponsorizzato](http://www.osxcrypt.org/meet-the-funders): è anche lì pieno di italiani.
    
**Happy Secrets!** 
