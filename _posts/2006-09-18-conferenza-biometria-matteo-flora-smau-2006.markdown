--- 
layout: post
title: "SMAU 2006, conferenza \"Biometria e Furto di Identità Digitale\""
meta: {}
tags: 
- about-me
- security
---
E' stato finalmente completato il programma di interventi sulla sicurezza a **e-Academy**, la sezione seminariale di **SMAU** (*Fiera di Milano, 4-7 ottobre 2006*), quest'anno curata da AIPSI, Associazione Italiana dei Professionisti della Sicurezza Informatica.  

Sono orgoglioso di annunciare che tra i **15 CFP** approvati dal Comitato Scientifico è presente anche **il mio speech sulla Biometria** presentato al convegno di Varenna ed ora ampliato ed adeguato alla differente audience. eccone l'abstract:

<blockquote>
I tragici fatti degli ultimi anni, dagli attentati dell'11 settembre 2001 ai più recenti eventi che hanno coinvolto direttamente l'UE, hanno indotto una <em>richiesta generalizzata di misure atte a incrementare la sicurezza</em>. Nel contesto attuale l'utilizzo di caratteristiche biometriche quali impronte digitali, caratteristiche dell'iride o geometria del volto e della mano per l'identificazione o l'autenticazione dell'individuo, rappresenta l'unico strumento che è stato riconosciuto capace di consentire, sotto opportune condizioni, di <em>certificare l'identità</em> dei soggetti sulla base di<strong> caratteristiche uniche e non riproducibili</strong> dell'individuo.<br/>
 <br/>
<strong>Ma siamo veramente sicuri</strong> che tali caratteristiche siano non riproducibili? E soprattutto siamo preparati ad affrontare una situazione in cui venga a <strong>decadere la loro non riproducibilità</strong>? <br/>
 <br/>
Un excursus pratico nell'arte del <strong>fingerprint-forging </strong>(duplicazione di impronte digitali) al fine di dimostrare quanto sia semplice ed immediato, oltre che economico e privo di rischi, il processo di cattura, analisi e duplicazione delle impronte digitali. Un documento reale e sistematico che offre interrogativi attuali e importanti sulla<strong> correttezza formale</strong> delle svolte normative moderne. <br/>
 <br/>
NOTA: Durante la presentazione sarà presentato un documentario fotografico sulla duplicazione reale di impronte prelevate da un campione "live".
</blockquote>


Vi attendo quindi il **7 Ottobre 2006** per assistere alla conferenza **"Biometria e Furto di identità Digitale. Un Case Study sulle tecnologie e il Finger Forging"**.
  
Come sempre, l'accesso ai seminari **e' gratuito e libero** (previo accesso alla fiera). E' possibile (ma non obbligatorio) *prenotarsi* per i seminari che vi interessano sul sito di SMAU (www.smau.it) nella sezione di *e-Academy*, dove sara' anche sempre aggiornato il calendario della manifestazione.  

RingraziandoiIì il **Comitato Scientifico di e-Academy 2006** vi do appuntamento a Smau il **7 Ottobre per assistere alla (spero) interessante conferenza**. 
