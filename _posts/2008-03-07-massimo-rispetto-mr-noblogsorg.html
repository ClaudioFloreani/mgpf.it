--- 
layout: post
title: Massimo rispetto, Mr. NoBlogs.org
published: true
meta: {}

tags: 
- autistici
- inventati
- "libert\xC3\xA0"
- Me &amp; The Web
- noblogs
- Paranoia
- tracciamento
type: post
status: publish
---
![](http://www.lastknight.com/download/screencast_001.thumbnail.jpg)
Non credo che i ragazzi di Autistici e, nella fattispecie quelli di loro che gestiscono NoBlogs.org, sarebbero **felici** di sapere la **mia ammirazione per i loro servizi**. Non so nemmeno se sanno che spesso nei miei talk sulla Censura **consiglio vivamente** di [finanziare il progetto](http://www.autistici.org/it/join/donate.html), ma poco importa. Sono dei **fanatici** e soprattutto dei **rivoluzionari del web**.  
Sono gente che si preoccupa di **dare servizi etici** ed eticamente corretti *(certo, se concordate con la loro etica)*.  
  
Ovvio, ce l'**hanno a morte con me**, principalmente per il fatto che collaboro con le Forze dell'Ordine come Consulente Tecnico. E' troppo lunga, sinceramente, spiegare loro che in genere **rifiuto i casi che secondo coscienza** non mi va di perseguire, che ho accuratamente **evitato di lavorare in contesti di reati di opinione**, che lavoro contro malasanità, crack finanziari, pedofilia e truffe...  
Troppo lungo e troppa fatica. Non importa, mi va anche bene così. Io sono loro amico, nell'ambito del possibile, e loro miei nemici. Succede ;)  
E non che siano mie speculazioni, visto che il "mitico" **P@sky** dice testualmente rivolgendosi a me (grassetto mio):  
  
> [snip] ma dato che tengo ben da conto la mia precisa "coscienza politica", ed e' solo con quella che devo fare i conti, (saro' pur vecchio e idealista, ma sempre coerente con le mie idee) quindi posso aggiungere che **con i "cyber-sbirri" e con chi collabora con tutta la feccia del genere umano** che ha una divisa ed un manganello (GDF,CC, e piripi) personalmente non ho nulla da dire, **se non insulti e sentimenti vanno dall'odio al disprezzo alla denigrazione consapevole**, uomini/donne che **offendono l'intero genere umano** per essere complici dell'oppressione e della repressione, servi dei servi, dei servi e dei servi ancora, [snip] 
  
Andateglielo a spiegare voi, se riuscite, per me non importa :)  Non è così cattivo come appare, ha solamente avuto una serie di episodi molto spiacevoli.  
Succede anche quello.  
  
Ma per tornare a NoBlogs.org, che fornisce una piattaforma **libera da censura** e **libera da LOG di qualunque tipo** (forse qalcuno si ricorderà del mio articolo che li citava assieme a Dio) per chiunque e **gratuita**, tornando a questo servizio oggi si legge nel [blog di informazione](http://cavallette.autistici.org/2008/03/1591) su Autistici il seguente comunicato, che ritengo **di una correttezza ed una integrità personalmente raramente vista** in italia:  
  
> In questi giorni stiamo notando sui blog una consistente presenza di pubblicità (es. adsense), strumenti di analisi del traffico (analytics) o traccianti di vario tipo a scopo di statistica (clustrmaps o shinystat). Il problema è che tutti questi elementi tengono più o meno memoria di tutti gli utenti che visualizzano il blog per fare commercio dei dati raccolti.  
> Ci sembra pleonastico farvi notare che queste cose sono palesemente in contrasto con la logica di NO-b-LOGS (il blog *senza* log) e che violano la policy del progetto e la privacy dei visitatori.  
> Non ci piace fare i controllori, tantomeno di chi crediamo condivida con noi i principi di base di una comunicazione libera, ma tutte le volte che ci imbatteremo in strumenti che violano palesemente i nostri e vostri principi, non ci faremo troppi scrupoli sulla loro rimozione.
  
Che dire?  
Che forse chi utilizza sistemi di tracciatura su dei server **per definizione non traccianti** , chi vuole **guadagnare con AdSense** su una struttura di blog **gratuita e donata**, chi non capisce questi concetti e altri similari, forse non **si merita** il dono della libertà. Davvero.  
  
Forza ragazzi, **avanti così**. E chi vuole può [dare una mano](http://www.autistici.org/it/join/donate.html).
  
[tags] autistici, inventati, libertà, noblogs, tracciamento, paranoia [/tags]
 
