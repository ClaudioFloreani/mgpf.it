--- 
layout: post
status: ok
title: "HackIt_2006: è ora di un Hacking Moderato?"
meta: {}
tags: 
- digital-freedom
- hacking
- politica
---
![hack](http://www.lastknight.com//download/20060904_hack.thumbnail.png)
Di ritorno dall'HackMeeting devo dire che le mie impressioni sono **decisamente contrastanti**.  
Premesso che la mia partecipazione è stata legata sicuramente **più al ritrovo ed alla cordialità** con persone che riesco a incontrare raramente, l'approccio dell'HackMeeting di quest'anno mi è sembrato non solo decisamente **"centrosocial-ista"** ma anche e soprattutto molto, molto **"anarchico-insurrezionalista"**.  
[![HackMeeting](http://www.lastknight.com//download/20060904_HK_06.thumbnail.jpg)](http://www.lastknight.com//download/20060904_HK_06.jpg)
Ovviamente non è una novità, visto che gli spazi sono sempre stati di **forte connotazione politica** (*cosa peraltro necessaria e sicuramente comprensibile e per moltissimi versi apprezzabile*), ma comunque sia la presenza massiccia di scritte inneggianti alla **"<s>distruzione</s> devastazione e saccheggio"** o figure di Forze dell'Ordine con in bella vista la dicitura **"il tuo posto è sotto ad un treno"**, episodi di **vandalismo gratuito** e di **esaltazione degli stupefacenti** non cessano di turbarmi. Non cessano di farmi chiedere assiduamente "**Ma tu appoggi veramente questa linea di pensiero? Tutta la linea?**".  
E ancora più a fondo la domanda: "**Ma questo è veramente l'Hacking Italiano?**".
[![HackMeeting](http://www.lastknight.com//download/20060904_HK_03.thumbnail.jpg)](http://www.lastknight.com//download/20060904_HK_03.jpg)
La scena **hacking internazionale** è sicuramente orientata alla **lotta al grande fratello totalitario**, tuttavia una così stretta vicinanza a **concetti violenti, armati o rivoltosi** mi lascia comunque sempre scosso, turbato.  
Non mi piace pensare che questa sia la **matrice unica della scena** Hacker italiana, forse anche perché marginalmente mi piace pensare (*a torto a ragione e con molta, molta umiltà*) di rientrarci. 
Eppure molte delle persone che conosco e che **ritengo amici** sono sicuramente degli **ottimi hacker** in senso etimologico, sono persone di **sterminata competenza** e a volte con passati burrascosi, ma attualmente non solo sono **tremendamente tranquilli e sereni**, ma anche pragmatici nelle scelte e fortemente orientati al problem-solving anzichè all'attacco. Anche politico. 
[![HackMeeting](http://www.lastknight.com//download/20060904_HK_05.thumbnail.jpg)](http://www.lastknight.com//download/20060904_HK_05.jpg)
Penso che sia **sicuramente necessario** connotare politicamente una posizione, una ideologia, un pensiero, ma penso sia altrettanto importante fare conoscere all'opinione pubblica le ideologie di quella gran parte degli Hacker che **al contrario del collettivo di HackMeeting** non espongono manifesti che parlano di **uccidere qualunque poliziotto**, non inneggiano a **distruggere e saccheggiare**, non parlano di **Okkupare** e **spakkare il kranio ai fasci**, ma semplicemente desiderano fortemente **un controllo minore da parte dello stato**, una ingerenza nella privacy **più moderata**, una più **agevole distribuzione dei media senza DRM** di sorta, una **maggiore permeazione delle realtà Open Source** in Italia.  
[![HackMeeting](http://www.lastknight.com//download/20060904_HK_01.thumbnail.jpg)](http://www.lastknight.com//download/20060904_HK_01.jpg)
Credo che sia forse ora, nonostante sia sicuro che il termine farà inorridire molti e me ne inimicherà altrettanti, di una **scena Hacker Moderata**, una scena a cui importi **evolvere il sistema**, a cui importi **guidare l'opinione pubblica**, a cui importi **l'intransigenza su determinati vincoli** e determinate ideologie di salvaguardia delle Libertà Digitali ma che **aborra l'utilizzo della lotta armata**, del cracking e delle **manifestazioni violente** in genere.  
[![HackMeeting](http://www.lastknight.com//download/20060904_HK_02.thumbnail.jpg)](http://www.lastknight.com//download/20060904_HK_02.jpg)
Forse una parte di noi sta invecchiando (io compreso, con i miei quasi trent'anni), ma forse con l'età si cerca di mediare e di capire. Non parlo, sia chiaro, di "*Hacking all'acqua di rose*" o di "*hacking rosa*": sono profondamente convinto della **necessità di manifestazioni**, di scene di piazza, di sit-in o di NetStrikes, ba non so raffrontarmi e non capisco la lotta armata del cracking senza quartiere e delle bande armate.  
[![HackMeeting](http://www.lastknight.com//download/20060904_HK_04.thumbnail.jpg)](http://www.lastknight.com//download/20060904_HK_04.jpg)
Che sia chiaro, sono **semplicemente i miei umili 2 eurocents**, ma spero qualcuno di migliore di me li raccolga ed **aggiunga i suoi**, per arrivare a fare pesare questi nostri piccoli eurocents e portarli non a guidare l'economia mondiale ma magari a **decidere qualcosa sulla spesa pubblica**.  
Che dite, è arrivato il momento di un partito di **Hacking Moderato**? E se l'hacking fosse **APARTITICO** come la **libertà**?  
*UPDATE: Capendo che la mia è solo UNA delle voci vi invito a leggere altre riflessioni disponibili [qui](http://it.theinquirer.net/2006/09/allhackmeeting_italiano_google.html), [qui](http://www.cryptolife.org/it/2006/09/04/hackmeeting-2006-e-blogs/), [qui](http://www.fridrik.it/blog/hackmeeting-2006-un-flop-di-contenuti/), [qui](http://www.pasteris.it/blog/archives/616). Inoltre vi invito a leggere per conoscenza personale il commento dell'amico Raoul Chiesa disponibile [sulla Stampa](http://www.lastampa.it/cmstp/rubriche/girata.asp?ID_blog=2&ID_articolo=424&ID_sezione=3&sezione=Web+Notes). 
Per par-condicio mi segnalano inoltre l'ottimo [articolo di Enrico Rubboli](http://blog.rubboli.it/index.php/2006/09/03/politica-copyright-hackmeeting/).*
*UPDATE 2: Siccome sono stato accusato veementemente in parechie list e mail private di parlare senza sapere cosa sia successo e di dire falsità gratuite sulla manifestazione ho pensato di accludere qualche fotografia... Non che siano **la sola espressione** di quanto accaduto nei tre giorni, ma sono semplicemente la parte che mi ha colpito e amareggiato per molti versi.  
Durante gli appuntamenti non era consentito fare fotografie e sarò felice di indirizzare a link che ne contengano...*
*UPDATE 3: Accolgo e volentieri ripubblico la risposta aperta di [Giacomo Cariello](http://www.cyberiade.it/articles/2006/09/05/hacking-e-politica) su Cyberiade al mio articolo. Non mi sento una voce sola...*
*UPDATE 4: Gli amici (perché sia chiaro, contesto i metodi, non le persone) delle **Cavallette** hanno rilasciato un approfondito e sicuramente illuminante [commento alle giornate](http://cavallette.autistici.org/2006/09/247) di HackMeeting .  Mi sembra più che corretto referenziarlo perché possiate vedere "dall'altra parte".*
**FERMATI!!!! FERMATI!!!! FERMATI!!!! FERMATI!!!!**
**
Hei, tu, potenziale commentatore... prima di aggiungere entropia ad un post già entropico, leggi per cortesia [qui](http://www.lastknight.com/2006/09/04/hackit_2006-e-ora-di-un-hacking-moderato/#comment-2941)... Grazie.
** 
