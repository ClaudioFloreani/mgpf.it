--- 
layout: post
title: "Una introduzione a GTD: Getting Things Done di David Allen"
published: true
meta: 
  _aioseop_keywords: "David Allen, GTD, Gettings Thing Done, Cos'\xC3\xA8 GTD, usare GTD, introduzione GTD, chi \xC3\xA8 David Allen, GTD italiano, GTD italia"
  autometa: ""
tags: 
- LifeHacking
- Zen &amp; Photo
type: post
status: publish
---
Lo ammetto, sono l'ultimo di una [lunga](http://del.icio.us/tag/gtd) [fila](http://www.technorati.com/search/%2522getting+things+done%2522) di [nomi](http://del.icio.us/tag/getting) che si sono <strong>convertiti </strong>al verbo di GTD per migliorare la propria <strong>efficienza personale</strong>.  
![GTD](/download/20050908.gif) GTD è un acronimo per Getting Things Done, il tormentone di questi giorni sulla rete e la metodologia di <strong>efficienza personale </strong>sviluppata da David Allen quasi tre anni fa (e già allora un [bestseller](http://1.amazonscan.com/scan/details.php?asin=0142000280&days=90)) ma che che ha riscosso il suo enorme successo in ambito web solo negli ultimi mesi, principalmente grazie al blog di 43 Folders e la community ad esso legata.  Tanto successo da attrarre anche le attenzioni di [Wired](http://www.wired.com/news/print/0,1294,68103,00.html) che la definisce una sorta di "<em>culto</em>".

Ma in cosa consiste il GTD? Rimandando per ora ad una [ottima introduzione all'argomento](http://www.43folders.com/2004/09/getting_started.html) di 43 Folders, di base GTD si prefigge di <strong>organizzare meglio </strong>la lista dei "ToDo" di <strong>grandi manager</strong> e grandi aziende, persone dai molteplici interessi e dalle molte responsabilità che si scontrano quotidianamente con <strong>decine di simultanee situazioni</strong> e compiti: dal check degli andamenti azionari alle chiamate di lavoro, dalla revisione dei conti alle riunioni allo stato di avanzamento lavori.  
 
<!--more-->
<!--adsense-->

L'illuminazione arriva quandi ci si rente conto che lo scenario del tipico [Geek](http://www.craphound.com/lifehacksetcon04.txt), per quanto molto differente sotto il profilo "monetario" <strong>è straordinariamente simile</strong>: decine di <strong>progetti </strong>da seguire (open-source e lavoro vero e proprio), documentazione da "spulciare", informazioni su bachi e novità da gestire ed una <strong>marea di documenti </strong>da smaltire o catalogare per riferimenti futuri.  

Non sorprende, quindi, che metodi di organizzazione personale dedicati al Top Management siano filtrati così velocemente nel mondo del Web e nelle comunità dei Blogger, persone dai <strong>mille interessi</strong> e che cercano di coniugare efficacemente i loro blog con i progetti personali di sviluppo software, il lavoro tradizionale, la vita privata le decine di hobbies e di interessi.

GTD offre una visione <strong>estremamente semplice</strong> ed iterativa (quasi <strong>algoritmica</strong>) per gestire il flussi di informazioni in ingresso - siano esse compiti da svolgere, email, documenti cartacei o incombenze - e per smistarle. Ma, soprattutto, offre un sistema per <strong>sgomberare la mente</strong> dai mille problemi e le mille scadenze sicuri che tutto è stato <strong>efficacemente catalogato</strong> e che non perderemo nessuna informazione o appuntamento importanti.  

Personalmente è stata proprio questa ultima peculiarità di GTD che ha avuto su di me gli effetti più vistosi: una <strong>calma e tranquillità</strong> mai provata nonostante 10 progetti e la direzione della società (le due società, a dire il vero) da portare avanti. Mi sento <strong>organizzato </strong>, sento che<strong> tutto è al suo posto</strong>, e la cosa sembra creare automaticamente uno scenario di migliore efficienza e competenza sui vari ambiti: come se l'aver liberato la mente dai continui pensieri al "cosa c'è da fare" l'abbia lasciata più attenta e sgombra per elaborare più efficaciemente il compito del momento.  

<!--adsense-->

GTD sta velocemente evangelizzando anche il mondo informatico con una serie di amenità varie che vanno dal [Plugin per Outlook](http://gtdsupport.netcentrics.com/home/) a [decine di software](http://www.43folders.com/2004/12/links_to_gtd_ap.html) nati a questo scopo o adattati (esiste addirittura una implementazione ad-hoc di [Wiki](http://shared.snapgrid.com/gtd_tiddlywiki.html)), in una foga con pochi precedenti.  

In realtà molte persone si sono orientate verso il tradizionale "carta e penna" magari adattando al GTD - come ha fatto il sottoscritto - quell'oggetto sensuale e più di un poco feticista che è il Moleskine secondo il mai abbastanza elogiato Moleskine GTD [Hack](http://www.jerrybrito.com/blog/000458.shtml) di [Jerry Brito](http://www.jerrybrito.com/blog/000458.shtml).  

Anche se, come spesso accade in ambito web, questa prima ondata di bloggers impazziti per GTD inizia ad assumere sempre più la conformazione di una sorta di <strong>strano culto </strong> c'è da dire che in un contesto caratterizzato da persone con un <strong>altissimo potenziale</strong> di realizzazione (manutenere un blog aggiornato è di per se indice di una grande determinazione, mo dico per esperienze personali) una ottimizzazione del proprio tempo e quindi della propria produttività è sicuramente un cambiamento da incoraggiare e da appoggiare in ogni modo. 
