--- 
layout: post
status: ok
title: Manifesto (non) elettorale per Milano
meta: {}
tags: 
- digital-freedom
---
![Questa è una città](http://fast.mgpf.it/20060525_questaeunacitta.gif)
Che Milano **sia una città** non è nulla di nuovo. Lo sappiamo dai tempi di Mediolanum e della "*Milano da bere*". No, la novità non sta nel fatto che Milano **sia una città**, ma nel fatto che qualcuno se ne accorga, che qualcuno cioè inizia a considerarla non come pedina sullo scacchiere di **elezioni politiche**, non come lauta **fonte di introiti** e di **potere**, ma primariamente come **una città**.  

> Milano non è più una città, è un pezzo di terra con su delle costruzioni, è un pezzo di mondo abitato da persone singole che non hanno relazioni fra loro, è un brutto contenitore di storie difficili.
> In questi ultimi giorni di campagna elettorale vi invito a dare un occhio a **[Questa è una città](http://www.questaeunacitta.com)**, la lista apartitica creata in seno al progetto [Esterni](http://www.esterni.it) e che si propone un [programma elettorale](http://www.questaeunacitta.it/public/_downloads/programma.pdf) capibile, scritto dalla gente per la gente. Si definiscono una **lista di civili**, intendendo ovviamente di **non politici** ma di persone che conoscono il territorio che vivono.  
> In questi anni hanno fatto, come [Esterni](http://www.esterni.it), tantissimo per Milano, ed in un momento politico in cui personalmente mi disgusta votare sia a destra che a sinistra si sono guadagnati, con la pacatezza e la tranquillità, con  la **concretezza** delle loro parole e con le loro parole **attente e rispettose** il mio voto e, spero, quello di altri lettori.  

No, non sono né presente nelle  [loro liste](http://www.questaeunacitta.it/sindaci.aspx) né nel loro collettivo, ed oltretutto non collaboro nemmeno con [Esterni](http://www.esterni.it), ma in gente **concreta** che ama la sua Milano **io credo**... 
