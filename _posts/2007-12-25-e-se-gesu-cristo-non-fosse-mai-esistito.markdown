--- 
layout: post
title: "E se Ges\xF9 Cristo non fosse mai esistito?"
meta: 
  _edit_last: "1"
  autometa: "ges\xC3\xB9 cristo non esiste mitra sol invictus culto setta anticristianesimo natale"
tags: 
- digital-freedom
- Paranoia
---
Innanzitutto i miei migliori auguri. Che la morte e resurrezione di... **Mitra** sia con tutti voi.  
Gà, proprio Mitra, non certo **Gesù Cristo** che non nasce il 25 Dicembre ma **eredita** in una mossa di sincretismo religioso la festa del **Sol Invictus** romana, e cioè l'anniversario della resurrezione di **Mitra**, che muore e resiscita il terzo giorno.  
  
Cosa accadrebbe se potesse essere scientificamente provato che **Gesù Cristo non è mai esistito**? Se ci fossero prove fattive e concrete, studi approfonditi che dimostrino che ogni parola contenuta nel Nuovo Testamento, la chiave di volta di tutto il Cristianesimo, sia basato su **miti e metafore**?  
  
Basato sul libro di Tom Harpur, il documentario che vi propongo in coda e che si intitola *The Pagan Christ* (trad. *Il Cristo Pagano*) esamina **proprio queste domande**. E non è scritto da uno scettico, ma da un fervente **pastore anglicano**.  
Durante le sue lunghe e dettagliate ricerche, Harpur ha scoperto che il Nuovo Testamento non solo è basato interamente sulla mitologia Egizia (tra parentesi, anche Osiride muore e risorge il terzo giorno), non solamente che **Gesù non è mai esistito**, ma che, in effetti, il testo è stato composto per essere letto solo ed esclusivamente in chiave allegorica.  
  
E che Cristo non sia mai esistito è una ipotesi **sicuramente [non nuova](http://www.nobeliefs.com/exist.htm)**. D'altra parte gli unici documenti che lo citano sono

* Tacitus (56-117 AD) - "Annals"
* Josephus - "Antiquities"
* Seutonius - "Twelve Caesars"
* Sulpicious Severus - "Chronicles"
* Plinio il Giovane
  
Ma ciascuno di essi non solo racconta fatti di almeno **mezzo secolo dopo**, ma si limita (*sì, li ho controllati ad uno ad uno*) a dire che "*Esistono i Cristiani e credono in Cristo che sarebbe nato xxx e morto xxx*".  
  
E a **chi si deve l'inganno**, quindi?    
Secondo Harpur è stato 'merito' dei fondatori della chiesa cristiana se il mondo intero è stato ingannato...  
  
E, sempre secondo Harpur, il "fatale errore" della Chiesa Cristiana è stato proprio quello di voler assolutamente leggere in modo letterale dei testi nati per essere simbolici.  
Errore che ha fatto sì che l'intera Cristianità stia combattendo con i propri ideali di anno in anno...  
  
Una visione estremamente interessante per capire, cercare, comprendere.  
E ancora una volta, non sono qui per **convincervi**, ma solamente per **farvi riflettere**.  
  
<object width="535" height="400"><param name="movie" value="http://www.youtube.com/v/58JyacWEFbE&rel=1"></param><param name="wmode" value="transparent"></param><embed src="http://www.youtube.com/v/58JyacWEFbE&rel=1" type="application/x-shockwave-flash" wmode="transparent" width="535" height="400"></embed></object> 
