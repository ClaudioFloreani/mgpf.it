--- 
layout: post
title: Seminario Legal Podcasting e Web 2.0
meta: {}
tags: 
- about-me
- security
---
In ritardo come mio solito (ma stavolta non per mia colpa) sono a segnalarvi che domani sarò presente come relatore al Seminario sul **Legal Podcasting** tenuto dall'amico Prof. Giovanni Ziccardi presso l'*Università degli Studi di Milano, Istituto
di Filosofia e Sociologia del Diritto*.

Il programma è **denso ed importante** con la presenza **Apple**, con un suo *responsabile education* per l'Europa, che verrà a dimostrare i loro **ultimi progetti sul podcasting**.
Inoltre il Prof. Ziccardi argomenterà ampiamente le **nuove normative SIAE**, con riferimento alle nuove licenze che stanno elaborando (e relativi costi), oltre ad **esporre materiale** sulle prime vertenze legali negli Stati Uniti e la posizione della FCC e della RIAA su questa tecnologia e i suoi aspetti legali.

In aggiunta a questo presenterò un intervento su "**Web 2.0 - Filosofia e tecnologie del nuovo paradigma del Web**", mentre l'amico **Pierluigi Perri** ci parlerà di come usare il podcasting in **ambiente non proprietario e open source**.

L'appuntamento è per domani **14 Febbraio 2006** alle ore 14:00 in via Festa del Perdono n. 7, II piano, ovviamente a Milano.  

Per partecipare (a titolo gratuito) è necessario mandare una mail di conferma della presenza a [questo indirizzo](mailto:giovanniziccardi@yahoo.it).  

L'appuntamento si protrarrà sino alle ore 19:00 circa... 
