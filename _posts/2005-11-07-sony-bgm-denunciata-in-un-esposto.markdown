--- 
layout: post
title: Sony BGM denunciata in un esposto
meta: {}
tags: 
- digital-freedom
- security
---
<strong>Hello [SlashDotters](http://games.slashdot.org/article.pl?sid=05/11/07/1221209&tid=233&tid=207&tid=10)! =) When Webserver is on the knees, [Slashdot](http://games.slashdot.org/article.pl?sid=05/11/07/1221209&tid=233&tid=207&tid=10) is in the air... =)].</strong>

Il 30 settembre 2005 [SysInternals](http://www.sysinternals.com/blog/2005/10/sony-rootkits-and-digital-rights.html) ha rilevato in un CD musicale dellartista Van Zant prodotto dalla <strong>Sony BMG Entertainement</strong> la presenza di un [software per il controllo dei diritti](http://www.sysinternals.com/blog/2005/10/sony-rootkits-and-digital-rights.html) (aka AntiCopia/DRM) che ha le caratteristiche di un virus.

Si installa all'insaputa di chi acquista il prodotto, è <strong>estremamente difficile da rimuovere</strong> e non è facile da individuare, si annida invisibile nel PC consentendo anche ad altri virus di fare potenzialmente danni letali. Il rootkit, infatti, consente di <strong>nascondere documenti e processi di sistema</strong> se eseguibili e files si trovano in directory appositamente nominate secondo la sintassi "$$sys$$Nomedirectory". 
<!--more-->
Questo meccanismo, ovviamente, consentirebbe ad un utente malintenzionato di posizionare <strong>ogni sorta di nefandezza</strong>, da <strong>keylogger </strong>a <strong>virus</strong>, all'insaputa non solo dell'utente, ma anche dei <strong>prodotti Anti Virus</strong> che si vedono i<strong>mpedito l'accesso e l'individuazione</strong> dal keylogger stesso.

Quando l'inganno è stato scoperto, la Sony BMG Entertainement ha rilasciato il 3 novembre una patch che (dice) "risolve il problema". Così riconoscendo di aver commesso un abuso ai danni di chi, in buona fede, acquista i suoi prodotti. Che, incredibilmente, deve comunque chiedere il permesso alla multinazionale dell'intrattenimento per disinstallare il sistema di controllo e rientrare in possesso pieno del proprio computer. 

<!--adsense-->

Ma a complicare le vicende ci ha pensato l'amico (anche se fonte di acerrime polemiche a due nel corso dell'ultima ICLC) avvocato <strong>Andrea Monti</strong>, nella veste di presidente dell'<strong>Associazione per la Libertà nella Comunicazione Elettronica Interattiva</strong> [ALCEI](http://www.alcei.it/) con sede in Corso Italia, 15, 20122 Milano. 

In data odierna, infatti, è stato presentato un [ESPOSTO alla Guardia di Finanza](http://www.alcei.org/index.php/archives/105) e precisamente al Nucleo Antifrode Telematiche in cui si <strong>denuncia l'accaduto </strong>e si richiede l'aiuto delle fiamme gialle per individuare : chi sia il <strong>materiale autore</strong> del sistema di DRM utilizzato da Sony, chi ne abbia deciso le <strong>modalità di funzionamento</strong>, chi ne abbia deciso le <strong>modalità di diffusione</strong>. 

L'esposto presentato, inoltre, chiede la verifica di alcuni importanti punti, tra cui:  se il software in questione sia stato installato anche in prodotti destinati alla <strong>vendita sul mercato italiano</strong>, se altre aziende dell'intrattenimento o del settore informatico abbiano utilizzato <strong>la stessa metodologia</strong> a danno degli utenti legittimi delle  opere protette, se i reati ipotizzati siano stati commessi da <strong>soggetti operanti nel  territorio italiano</strong>, o se siano loro imputabili, direttamente, per concorso o  per <strong>associazione a delinquere</strong>.

Una bella manovra, insomma, per chi non vuole permettere il proliferare di Virus ed affini spacciati per software di controllo, e per evitare "maggiori danni a posteriori".  

Personalmente ritengo importante scoraggiare questo tipo di pratiche sul nascere: i metodi di protezione del DRM sembrano già ora abbastanza invasivi senza ricorrere al Virus Writing...

<strong>NOTA:</strong> E' dell'ultim'ora la notizia secondo cui Sysinternals avrebbe rilevato che il Rootkit è in grado di ["chiamare" Sony passando l'ID del CD ed IP](http://www.sysinternals.com/blog/2005/11/more-on-sony-dangerous-decloaking.html) all'oscuro dell'utente. 
