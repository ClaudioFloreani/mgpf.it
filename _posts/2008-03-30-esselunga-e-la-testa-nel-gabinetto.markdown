--- 
layout: post
status: ok
title: Esselunga e la testa nel gabinetto...
meta: {}
tags: 
- digital-freedom
- weird
---
Io vivo **a fianco** di quel Punto Vendita e nemmeno l'avrei scoperto, non fosse stato per il **volantinaggio** di stamattina.  
  
Esselunga di Viale Papiniano a Milano: il 2 Febbraio una cassiera di 44 anni, extracomunitaria, madre mi pare di due figli, assunta con un contratto atipico e in scadenza, è stata oggetto di mobbing. Le è stato negato ripetutamente il **permesso di allontanarsi** dalla cassa per **andare in bagno**.  
La cassiera **si è bagnata**, ed è rimasta al suo posto in queste condizioni fino a fine turno, con **imbarazzo suo** e dei clienti.  
  
La cosa ovviamente è venuta a conoscenza dei sindacati che hanno reso pubblica la notizia. La direzione dell'Esselunga, a quanto pare, **non ha smentito e non ha preso alcun provvedimento** nei confronti dei superiori della vittima. Ovviamente la vittima, non avendo **più nulla da perdere**, ha denunciato il fatto e ha chiesto un bel po' di soldi per danni morali e materiali.  
Ma, come se non bastasse, la vittima è stata **minacciata con spintoni e pugni** oltre che umiliata ripetutamente, nello **spogliatoio dell'Esselunga**, con lo scopo di indurla probabilmente a ritirare la denuncia.  
La direzione dell'Esselunga non ha fatto dichiarazioni e continua a non farle dal **2 di Febbraio**.  
  
Ecco qui sotto il volantino distribuito stamane:  
  
<img src='http://fast.mgpf.it/fidaty.jpg' alt='fidaty.jpg' />
  
Che dire? Che sia una **manovra dei sindacati** come dice qualcuno? Non so proprio, ma la **mancanza di dichiarazioni** anche di smentita poco si accorda con una posizione **di innocenza**, non credete?  
  
Per ora il PAM dietro all'angolo torna ad essere la **meta preferita**.  
  
Non voglio colpevolizzare nessuno, voglio solamente **un po' di chiarezza** e delle **dichiarazioni formali**.  
Tutto qui.  
  
 
