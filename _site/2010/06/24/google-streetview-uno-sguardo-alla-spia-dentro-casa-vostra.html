<!DOCTYPE html>
<html xmlns="http://www.w3.org/1999/xhtml" xml:lang="en" lang="en">
  <head>
    <script type="text/javascript">var _sf_startpt=(new Date()).getTime()</script>
    <meta content="text/html; charset=utf-8" http-equiv="Content-Type" />
    <meta content="en-us" http-equiv="Content-Language" />
    <meta content="The online writing of Alex Payne" name="description" />
    <link href="/favicon.ico" rel="shortcut icon" type="image/x-icon" />
    <link href="/css/screen.css" media="screen, projection" rel="stylesheet" type="text/css" />
    <link rel="alternate" type="application/atom+xml" title="Alex Payne - Atom" href="/atom.xml" />
    <link href="http://www.clickpass.com/openid_server" rel="openid.server" />
    <link href="http://clickpass.com/public/al3x" rel="openid.delegate" />
    <title>Google StreetView: uno sguardo alla spia dentro casa vostra  &mdash;  Matteo Flora su mgpf.it</title>
    <script type="text/javascript">
  var _gaq = _gaq || [];
  _gaq.push(['_setAccount', 'UA-18477555-1']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();
</script>

  </head>
  <body>
    <header>
      <h1 id="title">
        Sono <a href="/about.html" title="About">Matteo Flora</a> e qui <a href="/" title="Home">scrivo</a>.
      </h1>
      <h2 id="subtitle">
        Da <a href="/archive.html" title="Imprenditore">innovatore</a>, <a href="/video.html" title="Video">imprenditore</a> e
        <a href="/lifehacking/">lifehacker</a>.
      </h2>
    </header>
    <div id="fusionad">
  <small>advertisement</small>
</div>
    <div id="wrapper">
      <h2 id="intro">Google StreetView: uno sguardo alla spia dentro casa vostra</h2>
<article class="post">
<p>Il servizio <a href="http://maps.google.it/help/maps/streetview/">Street View</a> di Google permette di esplorare virtualmente le strade di alcune aree del mondo, attraverso immagini panoramiche a 360°, raccolte da speciali automobili dotate di telecamera. Attualmente le <a href="http://maps.google.it/help/maps/streetview/where-is-street-view.html">zone coperte</a> si limitano agli Stati Uniti d&rsquo;America, al Canada, all&rsquo;Europa e al Giappone.  </p>

<p>In un <a href="http://googlepolicyeurope.blogspot.com/2010/04/data-collected-by-google-cars.html">post</a> del 27 aprile, Google ha pubblicamente ammesso di aver immagazzinato dati relativi ai network Wi-Fi rilevati durante i passaggi delle Google Cars, compresi di <a href="http://it.wikipedia.org/wiki/MAC_address">MAC Address</a> (che identifica <strong>univocamente</strong> una scheda di rete, dall&rsquo;Access Point che utilizzate in ufficio al vostro telefono cellulare, se dotato di wi-fi) e <a href="http://it.wikipedia.org/wiki/SSID">SSID</a> (nome del network, tipicamente assegnato dall&rsquo;utilizzatore). Il 14 maggio Google, attraverso le <a href="http://googleblog.blogspot.com/2010/05/wifi-data-collection-update.html">parole</a> di Alan Eustace, direttore del reparto di ricerca e sviluppo, ammette di aver immagazzinato anche i payload, ovvero i dati grezzi di traffico non crittografato. Tali dati contengono tutte le informazioni sensibili, quali <strong>la cronologia web, le ricerche effettuate, le email, le conversazioni in VOIP e in chat</strong>.  </p>

<p><a href="http://www.flickr.com/photos/26953973@N08/2666901841/" title="Google Street View Car in Bristol" target="_blank"><img src="http://farm4.static.flickr.com/3001/2666901841_a16aa6a53b.jpg" alt="Google Street View Car in Bristol" border="0" /></a><br /><small><a href="http://creativecommons.org/licenses/by/2.0/" title="Attribution License" target="_blank"><img src="http://www.lastknight.com/wp-content/plugins/photo-dropper/images/cc.png" alt="Creative Commons License" border="0" width="16" height="16" align="absmiddle" /></a> <a href="http://www.photodropper.com/photos/" target="_blank">photo</a> credit: <a href="http://www.flickr.com/photos/26953973@N08/2666901841/" title="byrion" target="_blank">byrion</a></small></p>

<p>Una <a href="http://www.computerworld.com/s/article/9177634/Google_wants_to_patent_technology_used_to_snoop_Wi_Fi_networks">class action</a> in Oregon ha collegato le ammissioni di Google ad un loro <a href="http://appft.uspto.gov/netacgi/nph-Parser?Sect1=PTO1&amp;Sect2=HITOFF&amp;d=PG01&amp;p=1&amp;u=%2Fnetahtml%2FPTO%2Fsrchnum.html&amp;r=1&amp;f=G&amp;l=50&amp;s1=%2220100020776%22.PGNR.&amp;OS=DN/20100020776&amp;RS=DN/20100020776">brevetto</a> (<a href="http://www.wired.com/images_blogs/threatlevel/2010/06/googpatent.pdft_.pdf">versione pdf</a>) del 2008 relativo ad un sistema di acquisizione dati su reti wireless.  </p>

<blockquote>
  <p>L&rsquo;invenzione si pone l&rsquo;obiettivo di approssimare la posizione degli apparati collegati ad un network wi-fi, ovvero sia gli Access Point, sia tutti i dispositivi a loro connessi (&ldquo;client devices&rdquo;).</p>
</blockquote>

<p>Si parla di tutti i dispositivi, <strong>anche quelli utilizzati da voi e i vostri famigliari o colleghi</strong> (il cellulare, il pc portatile, la stampante).  </p>

<blockquote>
  <p>Le stime sulla posizione possono essere ottenute tramite l&rsquo;osservazione e l&rsquo;analisi dei pacchetti trasmessi e ricevuti dall&rsquo;Access Point; l&rsquo;informazione della velocità di trasmissione è utilizzata per approssimare la distanza; triangolando i data/rate tra Access Point, dispositivi client e l&rsquo;informazione della posizione conosciuta dell&rsquo;osservatore (fornita dal segnale GPS) è possibile ottenere una posizione approssimativa degli elementi del network.  </p>
</blockquote>

<p>Tali dati, opportunamente elaborati, vengono poi memorizzati in maniera strutturata.  </p>

<blockquote>
  <p>Ogni stima può essere immagazzinata in un database, per esempio in una tabella di posizioni. Tale tabella piò memorizzare, per ogni AP, un identificativo (come il MAC Address, l&rsquo;indirizzo IP o il SSID), una stima della posizione (latitudine, longitudine e altitudine), la data e ora della rilevazione, una stima del raggio di copertura dell&rsquo;AP, la qualità dell&rsquo;approssimazione (es. 90% di possibilità che sia nel raggio di 50 metri), marca e modello del dispositivo e il RSSI (Received signal strength indication, la potenza del segnale ricevuto).  </p>
</blockquote>

<p>Anche se Christine Chen, portavoce di Google, ha <a href="http://www.wired.com/threatlevel/2010/06/google-wifi-sniffing/">negato</a> il collegamento con il brevetto, i dubbi restano; il 9 giugno <a href="http://www.theregister.co.uk/2010/06/09/google_wi_fi_sniffing/">viene rilasciata</a> da parte di una società indipendente <a href="http://static.googleusercontent.com/external_content/untrusted_dlcp/www.google.com/en//googleblogs/pdfs/friedberg_sourcecode_analysis_060910.pdf">un&rsquo;analisi</a> sul codice sorgente dell&rsquo;applicazione utilizzata per immagazzinare i pacchetti.  </p>

<blockquote>
  <p>L&rsquo;applicazione, gslite, si basa sui dati ricavati da <a href="http://www.kismetwireless.net/">kismet</a>, un software opensource, che cattura i dati presenti sui network wireless.  </p>
</blockquote>

<p>Dall&rsquo;analisi si evince che:  </p>

<ul>
  <li>L&rsquo;intestazione dei pacchetti (contenente MAC Address, SSID e altre informazioni) viene sempre memorizzata.</li>
  <li>Il pacchetto viene associato all&rsquo;informazione della posizione, ricavata dal dispositivo GPS.</li>
  <li>Il corpo dei pacchetti crittografati non viene memorizzato.</li>
  <li>Il corpo dei pacchetti non crittografati viene memorizzato su disco, senza essere analizzato.</li>
</ul>

<p>Nel frattempo in molte nazioni vengono avviati procedimenti legali (<a href="http://www.ghacks.net/2010/06/06/australia-orders-privacy-probe-into-google-street-view/">Australia</a>, <a href="http://www.telegraph.co.uk/technology/google/7786255/Google-has-mapped-every-WiFi-network-in-Britain.html">Inghilterra</a>, <a href="http://www.nytimes.com/2010/05/19/technology/19google.html">Germania</a>); in Francia la <a href="http://en.wikipedia.org/wiki/CNIL">CNIL</a> (organizzazione che si occupa della tutela dei dati personali) ha <a href="http://news.bbc.co.uk/2/hi/technology/10364073.stm">confermato</a> che Google ha memorizzato le <a href="http://www.pcworld.com/article/199359/google_wifi_data_grab_snared_passwords_email.html">password</a> di accesso all&rsquo;email e contenuti parziali dei <a href="http://lnx.web-burning.it/2010/06/19/cnil-google-street-view-cars-have-recorded-passwords-and-email-contents/">messaggi</a>; In America, il 21 giugno, 30 stati, con in testa il <a href="http://news.bbc.co.uk/2/hi/technology/10375623.stm">Connecticut</a> hanno deciso di unirsi per <a href="http://www.ct.gov/ag/cwp/view.asp?Q=461862&amp;A=3869">indagare</a> a fondo sui contenuti dei dati catturati da Google.  </p>

<p><strong>Come finirà la vicenda?</strong>  </p>

<p>Dal 27 aprile sono successi molti <a href="http://tech.fortune.cnn.com/2010/06/22/connecticut-attorney-general-to-lead-multi-state-google-investigation/">avvenimenti</a>, la situazione è tuttora in evoluzione, non sappiamo come andrà a finire per Google, ma possiamo solamente fare alcune considerazioni relative alla nostra Privacy; possedere un database di MAC Address legato alla posizione geografica, non permette a Google direttamente di tracciarci, tale identificativo è visibile solo al router più vicino, nel nostro network (tipicamente l&rsquo;internet provider); se <strong>per sbaglio</strong> un&rsquo;applicazione installata sul client inviasse volutamente tale informazione, sarebbe molto facile proporre pubblicità mirate all&rsquo;utente.  </p>

<p>Se quel database divenisse <a href="http://www.identityblog.com/?p=1113">pubblico</a>, un malintenzionato potrebbe creare un network wi-fi &ldquo;ad-hoc&rdquo;, e, in base ai dispositivi collegati, conoscerne immediatamente la provenienza, l&rsquo;indirizzo di residenza, ricavare le foto di casa da Google Street View, ricercare sui social network informazioni private, associare account email ad indirizzi reali&hellip;  </p>

<p><strong>Vi vengono in mente altre conseguenze per la vostra Privacy?</strong>  </p>

<p>Vi ricordo che un MAC Address per un esperto è facilmente falsificabile; una persona che non conosce le implicazioni ad esso collegate potrebbe essere tracciata e identificata; il vostro cellulare quando si collega ad ogni rete wi-fi (magari quella del centro commerciale sotto casa&hellip;) <strong>trasmette l&rsquo;informazione</strong>, che può essere immagazzinata e collegata al vostro traffico internet; queste informazioni potrebbero essere usate, nella migliore delle ipotesi, per offrirvi servizi mirati, o, nella peggiore, per danneggiare la vostra reputazione, rivendere a terzi le vostre abitudini o penetrare nel vostro network&hellip;  </p>

<p><strong>Come ci possiamo proteggere?</strong>  </p>

<p>L&rsquo;accesso ad una rete senza fili è notevolmente più difficile da controllare: un Access Point può essere &ldquo;nascosto&rdquo; dalla rilevazione automatica ma l&rsquo;emissione di onde radio è sempre rilevabile. Rimane perentorio utilizzare una protezione (WEP è <a href="http://www.securnetwork.net/2007/04/06/cracking-wep-in-60-secondi/">facilmente</a> violabile, WPA meno facilmente ma rimane non sicura al 100%); si potrebbe autorizzare l&rsquo;accesso ad una rete solo a determinati dispositivi, attraverso il <a href="http://en.wikipedia.org/wiki/MAC_filtering">Mac Address Filtering</a>, ma basterebbe falsificare l&rsquo;indirizzo per bypassare facilmente la protezione; la soluzione più sicura rimane l&rsquo;utilizzo di reti via cavo per fare transitare informazioni che richiedono un alto livello di sicurezza.  </p>

<p><i>Via <a href="http://www.identityblog.com/?p=1112">Identity Weblog</a> in collaborazione con <strong>Marco Rossi</strong></i></p>


<time class="signoff" datetime="2010-06-24">
  24/06/2010 com i tag: Digital Freedomfeaturedgooglegpsintercettazionilocationmacpasswordprivacysnoopingstreet view 
</time>
</article>

      <footer id="footer">
        <a href="/" title="Home">Home</a> &bull;
        <a href="/about.html" title="About the author and site">Chi Sono</a> &bull;
        <a href="/archive.html" title="Archived writing">Archivio</a> &bull;
        <a href="/books_talks.html" title="Books and talks">Video & Talks</a>
        <form action="http://www.google.com/cse" id="cse-search-box">
          <div>
            <input type="hidden" name="cx" value="000652178004161548235:gnplrkdmhbu" />
            <input type="hidden" name="ie" value="UTF-8" />
            <input type="text" name="q" size="40" />
            <input type="submit" name="sa" value="Search" />
          </div>
        </form>
      </footer>
    </div>
  </body>
</html>
