--- 
layout: post
title: Collaboriamo? LastKnight Dot Lab...
published: true
meta: 
  autometa: tempus cassetto ammonticchiano ries perido fugge fugit progetti
tags: 
- Me &amp; The Web
- Security and Intelligence
type: post
status: publish
---
**Tempus fugit**, e mai quanto in questo periodo...  
E quando fugge il tempo i **progetti nel cassetto** si ammonticchiano e non riescono a trovare il loro naturale sfogo...  
  
E così mi chiedo se qualcuno dei folli che legge questo Blog si ritrova nella condizione di **voler provare a dare una mano** in un progetto collettivo sotto l'egida di LastKnight.com ma con piena **visibilità personale**, magari per portare avanti argomenti e progetti **tutti insieme** ed avere visibilità pubblica condivisa.  
Ok, ok, non sono certo il Corriere della Sera, ma forse **un poco di visibilità** ad un progetto potrei anche riuscire a farla avere e sinceramente mi rattrista moltissimo vedere il calderone della categoria "SomeDay" di GTD che si riempie senza soluzione di continuità.  
  <!--more-->
Chi cerco? Direi **tre categorie** di personaggi:  
  
*  **CODER:** Principalmente in Ruby, PHP, e/o C# di media esperienza capaci di codare senza necessità di TROPPA supervisione e che vogliano codare su qualcosa di interessante...  
    Necessarie competenze di parsing di documenti HTML e spidering, oltre che una sufficiente dose di RegExp e confidenza con Data Storage.
*  **DESIGNER:** che sappiano usare bene e tranquillamente  i CSS e che siano in grado di sviluppare decenti Brand Image e soprattutto layout che siano Friendly da un punto di vista del povero sviluppatore
*  **DIVULGATORI:** possibilmente facenti parte di una delle due precedenti categorie che vogliano scrivere contenuti interessanti dal punto di vista dell'innovazione e/o della sicurezza informatica  
  
I progetti in questo momento nel "Dimenticatoio" fanno capo ad una serie di argomenti:  

*  **GOOGLETISTIC:** Tracking della permeazione di Google e statistiche di utlilizzo mediante parsing e spidering di pagine web (prototipo funzionante pronto).  
*  **WIFANDO:** Diffusione delle reti Wireless sul territorio italiano, specialmente nei GROSSI centri urbani di Milano, Roma, Napoli, Torino, Trieste, Bologna, Firenze, Cagliari, Palermo (e altri) (metodologia e prototipo pronti)  
*  **MAPPOLITICANDO:** Mappa e reti sociali di tracking del parlamento e dei gruppi politici italiani (analisi dati effettuata, in planning)  
  
Tutti e tre i progetti, più altri nel cassetto, vogliono essere pseudo-funzionanti tra qualche mese (idealmente prima della fine dell'anno) e vivranno probabilmente di vita propria da LastKnight.com, magari solamente sotto un'egida "morale".  
  
Si richiede **voglia di fare** e soprattutto tempo libero e la voglia di collaborare non tanto gratuitamente quanto in **visione di una esposizione futura** che non mancherà sicuramente di arrivare...  
  
Se siete interessati **mandate una mail** all'indirizzo dei contatti con subject "LAB" e specificando il progetto che vi piacerebbe seguire oltre a una breve descrizione di chi siete e cosa fate e perchè siete così bravi ;)  
  
A presto per le news... 
