--- 
layout: post
title: Di coltellate, sicurezza ed omonimie...
meta: {}

tags: 
- about-me
---
Certo adoro il mondo della **Sicurezza Informatica** italiano, e certo lo dimostrano le **decine di conferenze** che tengo oltre alla mia attività sia espressa in questo blog sia come OPSI. **Credo fermamente** nelle potenzialità della community italiana di esperti, siano essi *hackers*, *forenser* o anche solamente *semplici "smanettoni"* e sono convinto che il **mercato di settore** non possa fare altro, negli anni, che **crescere** ed offrire **nuove ed importanti opportunità** per tutti gli operatori.  

Ma c'è **qualcosa** nel panorama della Sicurezza italiana che **va assolutamente fugato sul nascere**, una serpe infida e strisciante che ne mina la comunità alla base: la <s>**calunnia**</s> **diffamazione** *(grazie <b>Fede</b>... Ne avresti anche tu da raccontare...)*...  
  
Sempre più spesso assisto ad episodi che definire spiacevoli è **sicuramente troppo poco** e che vertono allo **screditamento** di tizio o caio semplicemente con apprezzamenti volgari, mezze verità riportate così in **punta di lingua o di mail**, o anche semplicemente **sussurrate all'orecchio**, magari aggiungendo un "*ovviamente io non ti ho detto nulla, intesi?*".  
Sembra che nella comunità **sempre più persone**, dall'**accademico** al **membro di associazione** al **professionista** o **smanettone** si ritrovino non tanto a confrontarsi e/o a discorrere, ma ad **attaccarsi l'un l'altro** quasi non fosse necessario mostrare le proprie doti o quelle della propria società quanto **screditare le altre società o persone** in uno strano **gioco al ribasso**.  
  
E così ci si trova in situazioni come la mia questa sera, in cui si devono "giustificare" dati assolutamente corretti per via di voci, scritti e strani **giri di parole diffamantorie**.  

Il fatto è, di per sè, molto semplice: ho iniziato la mia "*carriera*" nell'IT dirigendo la parte tecnica di una piccola società milanese (la **MediaService S.r.l.**, poi rinominata **Media&Service** e intestataria del dominio [MediaService.it](http://www.mediaservice.it)) e mi trovo a dover **motivarne la presenza** il mio [profilo LinkedIn](http://www.linkedin.com/in/matteoflora) e a dover specificare che **NON si tratta** di [MediaService Srl](http://www.mediaservice.net) di Raoul Chiesa.  
Che, tra l'altro, è nata (vedi sito web) nel **1997** mentre io stesso ho registrato il dominio [MediaService.it](http://www.mediaservice.it) ben prima, il **[26 Gennaio 1996](http://www.nic.it/mod/StatoReg/index.cgi?lang=it&dominio=mediaservice.it)**. Ma sono dettagli che chi vuole malparlare per il gusto di fare non guarda. E subito sparge la voce dicendo che mi voglio arrogare chissà che ruolo in [MediaService Srl](http://www.mediaservice.net).
  
E così Raoul oggi mi contatta per chiedermi chiarimenti, soprattutto visto il **rapporto di reciproca stima** che ci lega (e a ragione, visto che comunque del panorama hacker italiano Raoul è stato uno degli artefici più illustri!). Risultato finale tante risate, reciproco stupore di fronte all'omonimia e un pizzico di rancore verso chi (non certo lui) ha cercato di usare la cosa per screditare alla faccia di tutto e tutti.  

Che dire? Beh, che forse è ora di **puntare un poco tutti verso l'alto** in un ottica che **sostituisca alle piccole faide** da cortile una **avanzata compatta** dell'intero comparto della Sicurezza IT Italiana...  
  
Ma questi, ovviamente, sono solo i **my 2 cents**...

*UPDATE: A controllare gli IP di chi guarda LastKnight.com ma soprattutto [MatteoFlora.com](http://www.matteoflora.com) saltano fuori interessanti notizie in merito ad aziende e location geografiche... Sicuramente dati interessanti...*  
*UPDATE 2: Ma certa gente fa Social Engineering solamente leggendo questo articolo? Cos'è, il Social Engineering del Grande Puffo?!?* 
