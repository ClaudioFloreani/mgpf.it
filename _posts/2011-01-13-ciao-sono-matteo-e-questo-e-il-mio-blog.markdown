--- 
layout: post
title: "Ciao, sono Matteo, e questo è il mio Blog"
meta: 
  wordbooker_options: "a:28:{s:23:\"wordbook_default_author\";s:1:\"0\";s:23:\"wordbook_extract_length\";s:3:\"256\";s:26:\"wordbooker_publish_default\";s:2:\"on\";s:25:\"wordbooker_like_share_too\";s:2:\"on\";s:27:\"wordbooker_like_button_show\";s:2:\"on\";s:21:\"wordbooker_like_width\";s:3:\"600\";s:32:\"wordbooker_like_button_frontpage\";s:2:\"on\";s:27:\"wordbooker_like_button_post\";s:2:\"on\";s:25:\"wordbook_fbshare_location\";s:6:\"bottom\";s:24:\"wordbook_fblike_location\";s:6:\"bottom\";s:22:\"wordbook_fblike_action\";s:4:\"like\";s:27:\"wordbook_fblike_colorscheme\";s:5:\"light\";s:20:\"wordbook_fblike_font\";s:5:\"arial\";s:22:\"wordbook_fblike_button\";s:12:\"button_count\";s:21:\"wordbook_fblike_faces\";s:4:\"true\";s:18:\"wordbook_attribute\";s:8:\"BlogPost\";s:29:\"wordbook_republish_time_frame\";s:1:\"5\";s:28:\"wordbook_republish_time_obey\";s:2:\"on\";s:24:\"wordbooker_status_update\";s:2:\"on\";s:29:\"wordbooker_status_update_text\";s:26:\": Post :  %title% - %link%\";s:19:\"wordbook_actionlink\";s:3:\"200\";s:27:\"wordbook_search_this_header\";s:3:\"200\";s:32:\"wordbook_description_meta_length\";s:3:\"350\";s:20:\"wordbook_comment_get\";s:2:\"on\";s:18:\"wordbook_page_post\";s:15:\"131388540210117\";s:18:\"wordbook_orandpage\";s:1:\"2\";s:24:\"wordbooker_comment_email\";s:18:\"mf@matteoflora.com\";s:18:\"wordbook_status_id\";s:4:\"-100\";}"
  _jd_post_meta_fixed: "true"
  _wp_jd_wp: ""
  _edit_last: "1"
  _wp_jd_yourls: ""
  _wp_jd_clig: ""
  _wp_old_slug: ""
  _wp_jd_bitly: ""
  _jd_twitter: ""
  _jd_tweet_this: ""
  _jd_wp_twitter: ""
  _wp_jd_target: ""
  _wp_jd_url: ""
tags: 
- about me
- flora
- innovazione
- lastknight
- matteo
- startup
---
Incominciare è sempre la parte più difficile. Una volta deciso di intraprendere il percorso, impacchettate le proprie cose, mettersele sulle spalle e prendere la strada della porta è veramente metà del viaggio.

Ciao, sono [Matteo][me], e apro in Blog.  
  
E così si inizia di nuovo. Perché, vi chiederete voi, abbandonare Lastknight.com?  
Semplicemente perché sono cambiato. Sono così differente che le vecchie definizioni, le vecchie citazioni e soprattutto le vecchie qualifiche che mi sono state assegnate (a ragione o torto) non rispecchiano quello che sono ora e, credo, anche quello che le persone che visitano lastknight.com si aspettano come argomenti, come sensibilità.  
Non sono più l'"esperto di sicurezza di fama europea", ammesso che lo sia mai stato, o "la voce eminente della computer forensics", anche se continuo a seguire molti dei casi più interessanti a livello europeo riguardanti la Intellectual Property Online.  
  
Ma su Lastknight.com non trovo gli spazi per parlare del giovane imprenditore di The Fool, quello che non si limita all'ottimo FoolDNS Community ed al suo ottimo fratello per la gestione della navigazione a norma privacy [FoolDNS Business][business], ma l'imprenditore che con un [manipolo di guerrieri][noi] gestisce  una delle realtà italiane più innovativo nel panorama della [Tutela della Proprietà Intellettuale][tf-ip], della [Gestione della Online Reputation][tf-re] e soprattutto negli ultimi mesi con una soluzione di [Moderazione dei Social Media][tf-mo]. Ma soprattutto il giovane imprenditore che tutti i giorni avrebbe qualcosa da dire non già per elogiare la sua verve di CEO, ma anzi per parlare dei suoi molteplici e **sterminati errori** nella gestione giorno per giorno.  
Nessuno nasce *imparato* e a quanto pare io non faccio in nessun modo differenza: imparare a gestire una azienda è una delle sfide più impegnative che mi sia mai trovato a dover seguire e quella che, attualmente tra tutte le mie variegate esperienze, mi sta dando il maggior filo da torcere. Si tratta di avere vicino persone di [sterminati bagagli di esperienza][massimo] che come investor hanno creduto in me e che meritano tutto il mio impegno, si tratta di gestire i collaboratori e ancora di più i dipendenti, che giorno per giorno ti guardano e cercano in te una guida ed una sicurezza sul loro futuro, si tratta di guarda i potenziali clienti ed essere incisivi e convincenti sulle tue capacità e quelle del gruppo su cui hai scommesso. E queste cose non avevano spazio in Lastknight.com, dove la gente cercava le risposte di un "guru della rete" che in questi ambiti non si sente per nulla un guru, ma una persona come tante che cerca risposte e da consigli basati unicamente sulle sue esperienze.  
  
Che sia chiaro non è falsa modestia: so di essere una voce più che importante "incisiva", se non altro come bagaglio di esperienza, nella conoscenza della rete, dei meccanismi dei social media e della sicurezza online. Non certo per bravura, sai chiaro, ma prettamente per fortuna. La fortuna di avere avuto nel corso degli ultimi 15 anni la possibilità di parlare con persone, interfacciarmi con figure chiave e lavorare in contesti ed incarichi con aziende ed istituzioni che di fatto anche attraverso i lavori a cui ho partecipato hanno segnato in maniera indelebile il futuro della rete, delle tecnologie e del sentire comune informatico italiano (e forse non solo). Sono ben conscio di aver avuto la fortuna di battagliare in cause che dal punto di vista dell'IP e della Computer Forensics hanno sicuramente fatto storia (e ancora ho la fortuna di battagliarvi, anche se in modo molto più morigerato), ho avuto la fortuna di lavorare (ed a volte ideare) sistemi e tecnologie che hanno cambiato alcune delle concezioni alla base di establishments pensati inamovibili.  
Mi sento fortunato. Ma voglio andare avanti.  
  
Voglio parlare dei Social Media e del loro futuro, voglio poter parlare di imprenditoria italiana, così complessa e così piena di contraddizioni e rischi, voglio poter parlare della Rete e di come questa si evolverà, imvho, nei prossimi anni. Voglio parlare di normative sul Diritto d'Autore, del nostro lavoro nella moderazione di contenuti per i massimi player del Web degli UGC, voglio poter discorrere di come le politiche del Diritto d'Autore si intersechino in modo inscindibile con la nostra percezione dei contenuti.  
  
Voglio un poco di libertà senza grossi preconcetti. Voglio parlare come Matteo, non come Lastknight.com.  
  
E questo è il luogo che ho scelto senza preconcetti e senza una storia. Senza nemmeno autorevolezza o autorità che, sono ben conscio, dovrò al massimo guadagnarmi post per post.  
  
Ma se sono una persona differente, se voglio iniziare a cambiare ancora, allora ogni tanto è necessario disaffezionarsi alle figure letterarie che si è creati, ad una sorta di [mitopoietica][mito] di un nickname e partire da zero per iniziare.  
  
Ciao, sono [Matteo][me]. Conosco un po' di rete, un po' di sicurezza, un po' di tecnologie, un po' di forensics e sto imparando un po' di imprenditoria. Mi piacerebbe parlarne con te. Se vuoi sono qui.  
  
M.

[business]: http://fooldns.com
[noi]: http://thefool.it
[mito]: http://it.wikipedia.org/wiki/Mitopoiesi
[tf-ip]: http://thefool.it/prodotti/#product-864
[me]: /profile
[tf-re]: http://buzztrainers.com
[tf-mo]: http://thefool.it/prodotti/#product-856
[massimo]: http://www.daringtodo.com/lang/it/2010/03/01/massimo-giacomini-lo-sguardo-oltre-il-muro/
