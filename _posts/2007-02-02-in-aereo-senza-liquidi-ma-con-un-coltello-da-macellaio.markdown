--- 
layout: post
title: In aereo senza liquidi ma con un coltello da macellaio
meta: {}
tags: 
- paranoia
- security
---
![Coltello in ceramica](http://www.lastknight.com//download/20070202_coltello.jpeg)
Avevo già accennato al divieto di [portare liquidi in volo](http://www.lastknight.com/2006/12/29/perche-non-si-possono-pertare-liquidi-in-volo-gli-esplosivi-binari/) nel mio post relativo agli [esplosivi binari](http://www.lastknight.com/2006/12/29/perche-non-si-possono-pertare-liquidi-in-volo-gli-esplosivi-binari/) e quindi sapete che **non potete salire** a bordo del nuovo 747 con la vostra **bottiglietta di acqua** in mano (nemmeno se data per gioco ad una [bimba treenne](http://www.lastknight.com/2006/12/29/perche-non-si-possono-pertare-liquidi-in-volo-gli-esplosivi-binari/)).  
  
Ma **non scoraggiatevi**! Potete sempre rifarvi salendo in aereo con un **coltello da macellaio** senza che nessuno abbia niente in contrario!  

  
Infatti il giornalista [Massimo Lugli](http://www.repubblica.it/2007/02/sezioni/cronaca/aereo-coltello/aereo-coltello/aereo-coltello.html) di Repubblica è riuscito facilmente a **bypassare i controlli di sicurezza** di Milano e Fiumicino portando a bordo una **affilatissima arma in ceramica**, replicando a tutti gli effetti i pericoli del dirottamento dell'**11 Settembre**.  
  
Armi **sofisticatissime e introvabili** (come è stato detto dai rappresentanti dell'ENAC)? **Come no**!  
Ne sa qualcosa la nota fabbrica [Shenzhen](http://shenzhenknives.com/White_Ceramic_Knives.htm) che li vende online a partire da [15 euro](http://shenzhenknives.com/White_Ceramic_Knives.htm) e che ne vende quantità smodate per via del **taglio precisissimo** e dell'affilatura invidiabile, che ne hanno fatto il coltello preferito dagli chef Giapponesi.  
  
Ed inoltre, racconta ancora Lugli sull'[articolo di Repubblica](http://www.repubblica.it/2007/02/sezioni/cronaca/aereo-coltello/aereo-coltello/aereo-coltello.html):
> l coltello (un oggetto sempre più diffuso da quando i cuochi giapponesi hanno cominciato usarlo per sfilettare il pesce del sushi e del sashimi) è sotto i pantaloni, coperto da camicia e maglione, dove i poliziotti in borghese, di solito, portano la pistola e i malavitosi nascondono il pugnale, pronti ad estrarlo con un solo, fulmineo, movimento.  
> Le lame di ceramica non solo una novità degli ultimi anni e compaiono, in mano ai terroristi, nelle choccanti sequenze di "United 93", il film di Paul Greengrass sull'unico aereo dirottato che mancò il bersaglio e si schiantò in Pennsylvania a 240 chilometri da Washington. Sfuggono ai rilevatori di metalli come tutta una serie di armi bianche "atipiche": fibra di vetro, ossidiana, cristallo rinforzato, plastica indurita. L'unico modo di scoprirli è una perquisizione veloce ma accurata, come avviene negli aeroporti di mezzo mondo. Ma da noi le cose vanno diversamente.  
  
E [procede a raccontare](http://www.repubblica.it/2007/02/sezioni/cronaca/aereo-coltello/aereo-coltello/aereo-coltello.html) uno scenario agghiacciante di sufficienza, **inefficienza** e soprattutto tanta, tanta ignoranza...  
  
La [risposta ufficiale](http://www.repubblica.it/2007/02/sezioni/cronaca/aereo-coltello/relazione-enac/relazione-enac.html)?  
  
> Il Presidente Vito Riggio - dice una nota dell'Ente (ENAC ndr)- ha chiesto una relazione dettagliata sull'accaduto alle Direzioni Aeroportuali di Fiumicino e di Linate per un verifica, nella massima collaborazione con le forze dell'ordine, con le società di gestione, con il vettore aereo e con gli altri operatori del settore, sulla dinamica dell'episodio". L'argomento verrà inoltre "inserito nell'ordine del giorno della riunione già programmata e che si terrà tra qualche giorno, del Cisa, il Comitato Interministeriale per la Sicurezza Aeroportuale, di cui l' Enac ha la presidenza".  
  
In altre parole dimenticate le bottigliette e date un coltello tattico a serramanico di ceramica alla bimba per giocare...  
  
Solo in Italia. 
