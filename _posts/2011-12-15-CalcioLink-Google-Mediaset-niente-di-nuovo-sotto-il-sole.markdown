--- 
status: ok
layout: post
title: "CalcioLink, Google, Mediaset: niente di nuovo sotto il sole"
meta: {}
tags: 
- forensic
- ip
- digital-freedom
---

Leggo con un po' di stupore le **intepretazioni** fantasiose che una serie di quotidiani online (e blog) stanno dando all'ordinanza CalcioLink, ovvero sia RTI vs. Google: l’ordinanza odierna non modifica affatto  il consolidato orientamento giurisprudenziale dei tribunali di Roma e Milano *(Libero.it, RojaDirecta.org, Justin.tv, Veoh.com, Yahoo Italia, LiveTv.ru...)* in materia di responsabilità dell’hosting provider in relazione a contenuti protetti da copyright.    

E per un motivo semplicissimo: [Google stessa afferma][1] che il tribunale avrebbe respinto la domanda di rti **“perchè, a seguito di notifica a google, il contenuto che avrebbe violato il diritto d'autore era stato rimosso da blogger”**.  

In altri termini: la decisione si limita a prendere atto del fatto che dopo la diffida di rti il contenuto illecitamente utilizzato è stato rimosso.  

Non c’è nessun **precedente giurisprudenziale innovativo**, ma semmai la riproposizione che i contenuti protetti da diritto d'autore sono tutelati e vanno tutelati anche dagli Hosting Provider: Google stessa ha dovuto, infatti, rimuovere il Blog.  

E al di la di tanto fantasiose rappresentazioni e interpretazioni, a nessuno è quindi ancora consentito sfruttare contenuti altrui.  
  
Nihil sub sole novi.

[1]: http://googlepolicyeurope.blogspot.com/2011/12/protecting-intermediaries-and-copyright.html