--- 
layout: post
title: "(in)sicurezza: Matteo Flora e il Punto-Informatico insieme"
published: true
meta: {}

tags: 
- (in)sicuezza
- Conferenze
- exploit
- fud
- matteo flora
- Security and Intelligence
type: post
status: publish
---
![](http://www.lastknight.com/download//20080111.jpg)

Avrei dovuto parlarne prima, anche e soprattutto visto che [qualcuno][1] aveva già "svelato" la novità, ma i tempi di redazione e la parvenza di voler avere una vita umana nel weekend mi hanno portato a scrivere solamente ora.  
  
Sono sul PuntoInformatico. E non solamente citato [come][2] è [già successo][3] in molte [altre occasioni][4], ma con una [rubrica tutta mia][5] che vi accompagnerà settimanalmente il **lunedi** e dal titolo di **"(in)sicurezza"**.  
  
E quindi con la complicità di Paolo De Andreis che mi ha contattato e chiesto disponibilità sono entrato nella famiglia che conta nomi illustrissimi quali tra gli altri Matellini e Marco Calamari, che seguo ormai da tanti anni.  
Che dire? E' una sensazione strana quella di passare **dal leggere** un giornale di informazione online a **scriverne una rubrica** a nome mio, un po' come **diventare grandi** *(no, non ci conto, non vi preoccupate!)*.  
Ci sono responsabilità differenti e una sorta di **patto sociale** con i lettori, un **patto** che mi vede in prima linea nel cercare di divulgare i concetti talora ostici della **sicurezza informatica** ad un pubblico vasto, oserei quasi dire vastissimo.  
  
Quindi gli appuntamenti per seguire i miei vaneggiamenti divengono addirittura tre: il blog, la rubrica (in)sicurezza e il videoblog.  
  
Spero ne abbiate abbastanza!  
  
Ed ora subito a leggere, mi raccomando, il [primo numero][5] della rubrica dal titolo "[Che paura, è arrivato l'exploit][5]".

[1]: http://www.free-os.it/blog/archives/1368
[2]: http://www.lastknight.com/2008/02/06/sul-punto-informatico-le-mie-tre-vulnerabilita/
[3]: http://www.lastknight.com/2007/11/20/rivotiamoit-qualche-piccolo-problema/
[4]: http://www.lastknight.com/2007/07/02/litalia-e-la-censura-una-guida-per-capire-qualcosa/
[5]: http://punto-informatico.it/p.aspx?i=2185904
  
  
[tag] (in)sicuezza, exploit, fud, matteo flora [/tag] 
