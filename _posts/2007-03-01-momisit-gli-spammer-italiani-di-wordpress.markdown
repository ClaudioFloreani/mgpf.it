--- 
layout: post
status: ok
title: MOMIS.it gli spammer italiani di Wordpress
meta: {}
tags: 
- social-media
---
**ATTENZIONE: La risposta ufficiale di MOMIS è raggiungibile [QUI](http://www.lastknight.com/2007/03/02/momis-risponde-allo-splog/)**  
  
Lo **spam dei commenti** (nel mondo anglosassone conosciuto come [comment spam](http://codex.wordpress.org/Combating_Comment_Spam)) su Wordpress ed altre famose piattaforme di blogging non è sicuramente un episodio nuovo  o degno di nota; ogni giorno Lastknight.com come altre migliaia di siti riceve **centinaia di messaggi spuri**, la maggior parte dei quali contiene indicazioni di acquisto di prodotti che non si trovano comunemente in vendita se non in posto molto malfamati.  
Nei paesi anglosassoni è anche molto sentito e per combatterlo sono nati sistemi come il celeberrimo [Akismet](http://akismet.com/).
  
Ma come al solito alcune cose sono troppo belle per non importarle, ed ecco arrivare dalla **fantomatica** società [MOMIS.it](http://www.momis.it) il primo **Wordpress spam** della blogosfera italiana!   
  
Ecco il messaggio incriminato, direttamente da ll'IP [veneto](http://www.serviceobjects.com/demos/GeoPinpointDemo.asp?IPAddress=151.42.109.222&Action=Submit) 151.42.109.222. inutile dire a chi appartiene il troncone di rete...
> From: **info@momis.it** - Web: **www.momis.it** - IP: **151.42.109.222**  
> Non hai ancora adempiuto agli obblighi del Codice Unico Privacy? MOMIS è in grado di fornire un servizio completo per ladeguamento alle prescrizioni del Codice sia per gli aspetti giuridici, sia per quelli tecnici, organizzativi e informatici.  
> Servizi standard: Formazione del personale, finanziamenti pubblici, privacy dei dati personali, outsourcing, esternalizzazioni, news e newsletter.  
> Contatti: www.momis.it info@momis.it tel 0437989361 contatto diretto  
  
Certo mi **fiderei MOLTO poco** a richiedere servizi di Privacy a chi fa dei queste tecniche di [black seo](http://www.lastknight.com/articoli/seo-e-motori-di-ricerca/) una strategia di promozione! Oltretutto pare che il mio non sia un [episodio isolato](http://www.infoservi.it/dblog/articolo.asp?articolo=289) e che quindi questa strategia sia proprio **alla base della promozione web** degli **"esperti"** di privacy dela MOMIS...  
Ma, d'altronde, quale miglior metodo per **farsi pubblicità** sulle capacità relative alla Privacy se non quello di andare esattamente **CONTRO le regole** che si dovrebbe aiutare a non trasgredire?
  
Aggiungendo al danno la beffa, il metodo denota non solo **scorrettezza** nelle manovre di Marketing ma anche e soprattutto una **ignoranza dei meccanismi** del web: ogni link infatti che viene embeddato in un commento riceve infatti una proprietà <s>"norel"</s> "nofollow" (<i>NDA mai scrivere alle 18 dopo una giornata pesante</i>) che **impedisce l'ereditarietà** del PageRank di Google...  
  
E parlando di Google sono curioso di sapere se tra qualche giorno cercando il nome dei wannabe spammer appariranno prima loro o apparirò prima io nella [pagina di ricerca](http://www.google.it/search?q=momis.it) di Google su MOMIS.IT...  
Contribuite anche voi a dare una mano oppure telefonate alla società al numero che si sono prodigati di scrivere e spiegate come stanno le cose nella blogosfera :)  
  
**UPDATE:** Sembra che lo stesso messaggio sia stato ricevuto anche da [Exploit](http://exploit.blogosfere.it/2007/03/giornata-spam-per-momisit.html) che mi ricorda anche che il corretto nome della pratica è [Splog](http://it.wikipedia.org/wiki/Splog). Thanx.!  
  
**UPDATE 2:** <i>La mattinata è iniziata con una telefonata da parte di MOMIS stessa che paventava diffamazione e invitava a rimuovere i contenuti di questa pagina. Dopo aver offerto i numeri del mio avvocato e ovviamente tassativamente negato la possibilità di rimozione (non è mia politica) ho ricevuto assicurazione di una risposta ufficiale per quella che pare una problematica isolata e non dettata da politiche di Marketing. Attendiamo con fiducia!</i>
**UPDATE 3: La risposta ufficiale di MOMIS è raggiungibile [QUI](http://www.lastknight.com/2007/03/02/momis-risponde-allo-splog/)**  
   
