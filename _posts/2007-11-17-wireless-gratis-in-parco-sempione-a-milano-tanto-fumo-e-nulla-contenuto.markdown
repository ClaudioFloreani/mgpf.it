--- 
layout: post
status: ok
title: Wireless Gratis in Parco Sempione a Milano - tanto fumo e nulla contenuto
meta: 
tags: 
- security
---
Che la **Moratti** avesse velleità di intascare i 15 e passa milioni di Euro per l'Expo 2015 non è certo una novità.  
  
E nell'ambito di questa meravigliosa **opportunità** quale miglior comunicato stampa che **riempirsi la bocca** con i termini **Wifi, Milano, Innovazione**? Ed ecco che qualche tempo fa vediamo la sbrodolata su tutti i [quotidiani](http://www.corriere.it/vivimilano/cronache/articoli/2007/10_Ottobre/09/internet_parco_sempione.shtml)  e su [portaloni di press release](http://www.vnunet.it/it/vnunet/news/2007/10/10/parco-sempione-milano-diventa).  
Perfetto! Siamo grandi, siamo fighi, siamo cazzuti e abbiamo Internet Wireless. Bello!  
  
Ovviamente ricordatevi che stiamo parlando non di **reporter** ma di **giornalisti** e quindi permettetemi un po' di **sana diffidenza**. Non parliamo di tecnici ma di giornalisti e dubito proprio che nessuno si sia recato sul posto per vedere se ESISTE un servizio di questo tipo.  
  
E quindi? Avevo già [parlato di wireless a Milano]() e insieme alla cara Delymyth, al buon Wolly e Marco Massarotto ci ritroviamo a Milano e dopo una capatina salutista a Burger King ci rechiamo direttamente a provare.  
L'odissea inizia cercando dove ricevere le buone tessere di navigazione. Certo si parla nel comunicato della **Palazzina Liberty**, ma ovviamente non esiste nessuno stand. Riusciamo a farci dire che all'interno della **Triennale** ci *dovrebbe essere* la possibilità di ricevere le fantomatiche tessere e dopo una mezzoretta di ricerca notiamo in un angolo imposcato un cartello in **formato A5** che monta un link Wi-Fi. Wolly pubblicherà le fotografie e vi assicuro che è effettivamente impossibile da scovare.  
  
Trovate le tessere e lette le istruzioni ci si guarda attorno e si legge che è necessario:
* Connettersi all'access point "Guglielmo".  
* Accedere a 1.1.1.1
* Loggarsi  
  
Scusate la **diffidenza** ma arrivo con il Mac e proviamo. Effettivamente c'è un bell'access point di nome *Guglielmo* e mi connetto senza troppi problemi... Per poi essere scollegati dopo pochi secondi.  
Già, perché l'access point sembra avere notevoli difficoltà ad accettare anche solo UNA connessione.  
  
Ma tentiamo e ritentiamo e vediamo cosa accade. Miracolosamente mi ritrovo a dopo una trentina di tentativi ad essere collegato! Tripudio e gaudio! Andiamo a vedere cosa succede.  
Proviamo a risolvere un dominio e vediamo che il DNS funziona correttamente. Fantastico! Aprimao Firefox e nulla. Niente. Nisba. Nada.  
Vabbè, apriamo Safari... Idem...  
Ricorriamo all'amico Internet Explo(d)er sotto Windows... Nienete nemmeno lì. Mettiamo Proxy automatico. Nulla.  
  
In preda allo sconforto proviamo a contattare direttamente il captive portal all'indirizzo (dato sulla schedina) http://1.1.1.1 e, ovviamente, ancora una volta nulla.  
Apriamo il fidato Terminale e controlliamo, solo per avere ovviamente la conserma di tutto e sia Ping che Nmap mi dicono la stessa cosa: la macchina 1.1.1.1 non esiste. Punto.  
  
Che dire?  
  
**Complimenti Signora Moratti**, faremo le stesse figure anche per la Expo? Me lo dica, la prego, così mi trasferisco in un'altra città per non morire di vergogna.  
  
E complimenti anche a tutti i **partner tecnologici**: [SMC](http://www.smcitalia.it/ ), [Infracom](http://www.infracom.it/), [Intel](http://www.intel.com/). La professionalità si vede da queste cose.  
E soprattutto complimenti all'affidabile, tecnonolicamente avanzato e siprattutto monitorati sistema di [Guglielmo](http://www.guglielmo.biz/). Ovviamente raccomandato a qualunque cliente che voglia risultati paragonabili a quelli di Milano.  
  
Che vergogna...  
  
**P.S.** per informazioni più complete date un'occhiata al post sullo stesso argomento di [Elena](http://www.delymyth.net/node/9227) e a quello del buon [Paolo](http://www.paolo.valenti.name/2007/11/17/wi-fi-del-comune-di-milano-il-wireless-al-parco-sempione-funziona/)... Ho già detto "che tristezza"?  
  
**P.S.** Giusto per dovere di cronaca: sono un elettore di **DESTRA** e teoricamente un elettore della compagine di Berlusconi. Quindi, per cortesia, evitate di **darmi del comunista** che mi offendo =]  
 
