--- 
layout: post
title: Beppe, la Dieta e lo schifo italiano
published: true
meta: {}

tags: 
- astensione
- destra
- Digital Freedom
- orgoglio italiano
- Politica
- rifiuto
- sinistra
- vergogna di essere italiano
type: post
status: publish
---
[Beppe][1] è un **amico di vecchia data** e una persona che **stimo tantissimo**, da sempre.  
L'ho incontrato in tempi non sospetti mentre lavoravo ad <s>Al Village</s> era ancora Tisifone e mi ha insegnato in un periodo in cui ero fatto solamente di tracotanza ed entusiasmi giovanili **come si fa a gestire i progetti con un sorriso**, come gestire tutto con **pacatezza, riflessione** e sempre in modo **cordiale e tranquillo**. In tutto.  
Dio solo sa quanto ho invidiato il suo savoire faire, il suo **essere gentleman** anche quando il clima era delirante e la gente urlava. Il suo cercare la mediazione dove per me vi era spazio solo per i vaffa.    
  
Ha iniziato a seguirmi tanto tempo fa, commenta i miei post e mi ha sempre guardato **con un po' di deferenza**, non sapendo, probabilmente, che **la deferenza era la mia** leggendo il [suo blog][2] con interesse e molto attentamente.  
  
Il suo [ultimo post][2] mi ha fatto riflettere, e molto, principalmente perché rappresenta la stessa mia visione **della politica e delle prossime elezioni**.  
  
Sono un elettore di **destra moderata** ma **non posso, non voglio, non devo votare per Berlusconi**. E se significa votare sinistra che sia, l'ho già fatto in passato per fare cadere il precedente governo, in un atto di **sacrificio dell'ideale** per mera questione di **coscienza**.  
Ma Veltroni **non è Votabile**. Punto. La coalizione guazzabuglio che lo ha messo insieme non è **possibile**. Non è **proponibile**. Non è **ammissibile**.  
  
Se vincesse uno qualunque dei due schieramenti mi **vergognerei dell'essere italiano**. E non voglio che sia così.  
Voglio sentirmi orgoglioso della mia patria, della mia identità nazionale, delle persone, gli italiani, che [sanno cambiare il mondo][3].  
  
Ma le elezioni sono arrivate **troppo presto**, Non è ancora tempo e non sono riuscito a muovermi come avrei voluto.  
Ve ne chiedo scusa, scuse pubbliche a tutti. Per la prossima volta sarò pronto, **lo prometto**.  

E per questa, mi chiedete voi?  
Non posso fare altro che [concordare con Beppe][2] ed arrivare alle medesime sue conclusioni:  
  
> Scelgo il menu di destra o quello di sinistra oppure uno degli altri menu minori?  
> Do unultima occhiata veloce e prendo la mia decisione.  
> Mi alzo dalla sedia e volto le spalle ai cuochi.  
> Loro mi guardano senza capire.  
> Ma se non sceglie qualcun altro lo fara..  
> Che gesto di irresponsabilita..  
> Sicuramente e uno mandato dal ristorante di Franco Cicala...  
> Sento le loro parole che mi inseguono senza scalfirmi.  
> Ho preso la mia decisione.  
> Sono libero di **non scegliere porcherie solo perche sono le uniche che mi vengono proposte**.  
  
[1]: http://www.bragiu.net/
[2]: http://www.bragiu.net/index.php/2008/03/11/la-dieta/
[3]: http://www.cyphersec.com/?p=268

[tags] politica, destra, sinistra, astensione, rifiuto, vergogna di essere italiano, orgoglio italiano [/tags] 
