--- 
layout: post
title: Come prendere appunti efficacemente
published: true
meta: 
  aktt_tweeted: "1"
  autometa: appunti, gtd, prendere appunti, come prendere appunti, come fare a prendere appunti, i miei appunti, fare appunti meglio, gtd, getting things done, moleskine
tags: 
- LifeHacking
- Zen &amp; Photo
type: post
status: publish
---
Certo che alle volte siete curiosi come pochi... Domande di qualunque risma e foggia, nemmeno fossi una delle Blog Superstar che costellano Twitter in questo periodo... Io che aggiorno questo blog una volta ogni tanto e voi che leggete e commentate... Ha un che di commovente ;)  

Ad esempio mi è piaciuta la mail di Francesco, che mi chiede:  
> ...ma come fai a gestire tutto?  
> Appunti, conferenze, interessi, pensieri sparsi... Io mi incasino con due cose da fare e tu sembra che riesca a tenere a mente tutto e fare mille cose!  
> E' inumano!  
  
![Notebook](http://farm3.static.flickr.com/2401/2102514365_a7558189f4_m.jpg)

Tranquillo, Francesco, sono perfettamente umano (e pure un poco nevrotico) e fondamentalmente vivo costantemente in ritardo su qualunque tabella di marcia, come sanno alcuni miei clienti fin troppo bene ;)  
ma per quanto riguarda la razionalizzazione di appunti, idee e cose simili ho trovato la via di fuga: un buon set di strumenti, che per me si concretizzano in:

*  **Una pila di Moleskine**  
   Servono uno alla volta per avere sempre qualcosa su cui scrivere. Li ho tutti etichettati dal 2001 in poi in ordine cronologico ed in testa (o in coda) a ciascuno c'è un veloce indice che mi dice di che cosa parlo in ciascuno. Sono in ordine cronologico e sul dorsetto hanno scritto data di inizio e di fine di ciascuno  
*  **Una penna ed una matita**  
   In questo caso una Pilot particolare che è sottilissima (e può quindi essere portata in tasca), è una matita 0,5mm che uso costantemente e soprattutto dall'altro capo ha una penna a sfera per le necessità. E' quella che vedete in fotografia.
* **Il mio blackberry**  
   Non naviga Internet come fosse un PC ma ho la mia mail, la mia agenda e soprattutto tutti i ToDo di GTD che si sincronizzano con il mac e iGTD, il programma che uso più spesso. Per le note veloci c'è la lista dei ToDo sul Moleskine stesso che poi vengono riportati. Via Blackberry ho quasi tutto quello che mi serve. Sono connesso con il mondo, posso comunicare con tutti e posso anche twitterare via mail :)  
* **Una meravigliosa custodia di pelle**  
   Come sanno alcuni amici sono di base MOLTO feticista. E questo feticismo mi ha portato a farmi realizzare una meravigliosa custodia porta Moleskine di pelle morbida. L'ho fatta realizzare su misura dal
[Gufo Artigiano][1]
 una bottega di legatoria artigianale in Venezia, ad un passo dal ponte più famoso del mondo :)  
  
Ed il metodo di appunti?  
Per le cose da fare sicuramente GTD, ma per il resto è piuttosto personale anche se potete trovare buona parte dei concetti fondamentali
leggendo:

* [How to take note like an Alpha Geek][2]  
* [Take Study-Worth lecture notes][3]  
* [How to index your Paper Notebook][4] 
  
Il resto? Una macchina fotografica, nel mio caso una Finepix S5700 e tanta passione...  
  
Poi, il resto sono solamente pensieri =]

[1]: http://maps.google.com/maps?hl=en&client=firefox-a&rls=org.mozilla:en-US:official&hs=3hN&um=1&ie=UTF-8&q=%22il+gufo+artigiano%22&near=Venice,+Italia&fb=1&view=text&latlng=45439610,12334139,14650619493746183145
[2]: http://www.fourhourworkweek.com/blog/2007/12/05/how-to-take-notes-like-an-alpha-geek-plus-my-2600-date-challenge/
[3]: http://lifehacker.com/software/note-taking/geek-to-live-take-studyworthy-lecture-notes-202418.php
[4]: http://lifehacker.com/software/note_taking/how-to-index-your-paper-notebooks-332004.php
 
