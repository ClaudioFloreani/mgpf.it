--- 
layout: post
title: Carico e Scarico -  quando il web 2.0 incontra i media 1.0
meta: {}
tags: 
- security
---
![Carico e Scarico](http://fast.mgpf.it/20070423_caricoscarico1.thumbnail.jpg)
Come sapete Lastknight.com ha anche la funziona di **incubatore** di nuove idee e progetti, soprattutto quando qualcuno mi chiede cosa ne penso di talune iniziative.  
Non possedendo una televisione mi sembra sempre difficile commentare show televisivi, ma stavolta ho fatto uno strappo alla regola e mi sono guardato uno strano programma su AllMusic.tv: [Carico e Scarico](http://www.allmusic.tv/allmusic/caricoscarico).  
  
Premettiamo che probabilmente sono almeno **un poco di parte**, conoscendo una interessantissima **redattrice** del programma (*no, _sfortunatamente_ non sono stato corrotto...*) ma ho trovato il setting molto piacevole e soprattutto **particolarissima** l'idea che il paradigma dell'**UGC** ([User Generated Content](http://it.wikipedia.org/wiki/Web_2.0)) che caratterizza l'avvento del [Web 2.0](http://www.lastknight.com/2006/02/13/legal-podcasting-e-web-20/) sia stato preso a modello per il programma da parte del **media 1.0 per definizione**: la televisione.  
  
Il programma infatti presenta **contenuti dei singoli utenti** in una veste di programma di intrattenimento con un meccanismo di rating che porta a un guadagno di punti per il video di maggior successo. I contenuti sono **suonerie, filmati e wallpaper** e l'offerta sinora presentata non ha, secondo me, l'intero **potenziale della rete**...  
  
Che dire, quindi?  
Perchè non **prendere la palla al balzo** e popolare con contenuti sempre **più accattivanti** il sito web del programma?  
Perchè non **fare sentire nel web** 1.0 la voce del web 2.0?  
  
La [pagina di registrazione](http://caricoscarico.neonetwork.it/login.asp) per l'invio è [qui](http://caricoscarico.neonetwork.it/login.asp), questo è il [regolamento](http://www.allmusic.tv/static/regolamento.html) e sinceramente penso che la comunità del web sia sicuramente più in gamba dei contenuti presenti sinora ;)  
Peccherò di arroganza ma **popolo del Web 2.0, avanti**!  
  
Per maggiori informazioni su UGC e Web 2.0:  
*  La [voce di Wikipedia](http://it.wikipedia.org/wiki/Web_2.0) relativa al [Web 2.0](http://it.wikipedia.org/wiki/Web_2.0).
*  Il [Saggio di Openarea](http://www.openarea.net/Web2.0.pdf) scaricabile in PDF
*  L'[articolo di Tim O'Rielly](http://www.oreillynet.com/pub/a/oreilly/tim/news/2005/09/30/what-is-web-20.html) che ha dato vita al termine Web 2.0
*  L'articolo sulla [Folksonomia su Wikipedia](http://it.wikipedia.org/wiki/Folksonomia)  
  
  
Buon divertimento e fatemi sapere ;) 
