--- 
layout: post
title: Ritorno da Perugia e nuovo progetto
meta: {}
tags: 
- about-me
- progetti
- talk
---
Tornato stasera da Perugia, dove sono stato per la [conferenza] di cui avevo scritto promossa da AIP e tenuta con Fabio Pietrosanti a darmi manforte, penso di essermi irrimediabilmente **innamorato** della cittadina umbra che **poco ha a che invidiare** anche come vita notturna alla Milano che mi ospita.  
In realtà direi che moltissimo ha invece da **guadagnare**, primo tra tutti un paesaggio da sogno, una vivibilità di altri tempi ed un clima meraviglioso, oltre, ovviamente, ad inesistenti problemi di **inquinamento**.  
  
Come ottima notizia per tutto quelli interessanti posso confermare che la [conferenza](http://www.lastknight.com/2007/04/27/sabato-28-aprile-ad-orvieto-si-parla-di-privacy/) è stata ripresa professionalmente sia con immagini che con slide e partlato da microfono e ho in questo momento in mano il DVD relativo che provvederò nei prossimi giorni a riversare ed uplodare su web, come fatto in precedenza per la conferenza di InfoSecurity 2007.  
  
Nel frattempo ho iniziato la realizzazione di un **progetto web** che spero possa trovare i consensi di tutti e che illustrerò dettagliatamente magari in qualche prossimo post.  
Si stratta di un progetto **ambizioso**, primo tra tutti perché si rivolgerà ad un uditorio **internazionale**, in seconda istanza perché sarà il primo mai realizzato da me in [Ruby](http://www.ruby.org) e in ultima analisi perché tenterà di competere in un mercato difficile come quello dalla **privacy e sicurezza delle comunicazioni**. In aggiunta a questo, ovviamente con un servizio **gratuito**, aderente agli standard del Web 2.0 e ad alto valore tecnologico.  
  
Il mantra da ripetere e ripetere sino all'ossessione è **Confidentiality easy as in one, two, three**, un obiettivo difficilissimo, come tutte le **cose semplici** (*non mi credete? Quanto fa 1 + 1? ...e perché?*)e la parte che mi preoccupa maggiormente è quella della **grafica** che non mi vede (come forse si nota) molto versato e skillato.  
  
Quindi se qualcuno dei lettori si sente in grado  di **dare una mano** ad un progetto umile ma di larghe speranze di diffusione e di immagine, e pensa di poter realizzare qualcosa di attraente sulla falsariga di [Senduit](http://www.senduit.com) in pure CSS si **faccia avanti** agli indirizzi alla pagina dei contatti!  
  
Nel frattempo si continua, si analizza, si prova ed ipotizza...  
  
Ma ora **si dorme** dopo il viaggio! A presto! 
