--- 
layout: post
title: "Facebook: alcuni dettagli da non sottovalutare"
meta: 
  wordbooker_options: "a:9:{s:18:\"wordbook_noncename\";s:10:\"db1573ee12\";s:18:\"wordbook_page_post\";s:15:\"131388540210117\";s:18:\"wordbook_orandpage\";s:1:\"1\";s:23:\"wordbook_default_author\";s:1:\"1\";s:23:\"wordbook_extract_length\";s:3:\"256\";s:19:\"wordbook_actionlink\";s:3:\"300\";s:26:\"wordbooker_publish_default\";s:2:\"on\";s:18:\"wordbook_attribute\";s:7:\"%title%\";s:29:\"wordbooker_status_update_text\";s:35:\": New blog post :  %title% - %link%\";}"
  _edit_last: "1"
  WP-Ellie: a:1:{s:12:"remove_thumb";s:0:"";}
tags: 
- digital-freedom
- facebook
- featured
- privacy
- Sicurezza e Privacy
---
Esistono alcuni side-effects derivanti dall'uso (e dal non uso) di Facebook dei quali si parla poco pur essendo sotto gli occhi di tutti: potenziali rischi per la riservatezza di chi non è iscritto al social network, impostazioni sulla privacy un po' "ambigue" ed effetti collaterali in cui potreste incorrere rifiutando un' amicizia.  
  
<a href="http://www.flickr.com/photos/23912576@N05/2962194797/" title="James, I think your cover's blown!" target="_blank"><img src="http://farm4.static.flickr.com/3179/2962194797_06b1dc08ac.jpg" alt="James, I think your cover's blown!" border="0" /></a>  
<small><a href="http://creativecommons.org/licenses/by/2.0/" title="Attribution License" target="_blank"><img src="http://www.lastknight.com/wp-content/plugins/photo-dropper/images/cc.png" alt="Creative Commons License" border="0" width="16" height="16" align="absmiddle" /></a> <a href="http://www.photodropper.com/photos/" target="_blank">photo</a> credit: <a href="http://www.flickr.com/photos/23912576@N05/2962194797/" title="laverrue" target="_blank">laverrue</a></small>
  
Anche se non siete iscritti, Facebook conosce molte cose sul vostro conto. Non ci credete?  
[Uno studio condotto da alcuni studenti del MIT][1] ha dimostrato come sia possibile, analizzando la rete di amicizie di una persona, dedurre con buona approssimazione molti particolari sul suo conto quali orientamento sessuale, politico e religioso.  
Non è forse vero, ad esempio, che la vostra età è prossima a quella della maggior parte dei vostri contatti?  
L'attitudine dell'uomo a frequentare i propri simili non è una novità, ma se vi state chiedendo come Facebook possa venire a conoscenza di chi sono i vostri amici pur non essendovi mai iscritti, probabilmente non sapete che durante il setup di un account il social network invita ad importare i contatti da altre applicazioni (mail, instant messaging, skype): se il vostro indirizzo è nelle rubriche di altri, la frittata è fatta.
Poichè non è il reale interessato ad aver fornito l' indirizzo, *Facebook non è tenuto a chiedere alcun permesso per usarlo* o teoricamente rivenderlo.  
Murat Kantarcioglu, professore presso l'Università del Texas a Dallas ed un suo studente sono stati tra i primi a verificare su larga scala quanto affermato dal MIT, analizzando 167.000 profili e circa 3 milioni di "amicizie": i due attualmente lavorano per Facebook.  
  
Continuiamo con una "svista" che i programmatori di Facebook farebbero bene a tener presente.  
Le impostazioni sulla privacy consentono di non visualizzare sul nostro profilo i gruppi o gli eventi ai quali decidiamo di aderire.  
Ogni gruppo ha delle impostazioni, quali titolo e visibilità, che solo il proprietario può modificare.  
Emblematico è il caso di alcuni gruppi nati all'indomani del terremoto in Abruzzo, che dopo aver raggiunto un cospicuo numero di sostenitori cambiarono nome in favore di una causa meno nobile: ["Sosteniamo Silvio Berlusconi"][2].  
Per evitare il ripetersi di tali episodi, se oggi un amministratore cambia il nome del proprio gruppo, una notifica giunge a tutti gli iscritti.  
Non si può dire lo stesso quando un gruppo privato diventa pubblico.  
Un amministratore poco attento, potrebbe creare un gruppo privato e renderlo successivamente pubblico: i motori di ricerca in breve tempo indicizzerebbero la lista degli iscritti, le conversazioni degli utenti, video, link e fotografie.  
  
L'ultima "anomalia" che vorrei segnalarvi riguarda il flusso di notizie in homepage.  
E' inquietante che qualcuno dietro ad uno schermo possa stare ore ed ore a seguire gli aggiornamenti di altri.  
Tutto sommato però, se scriviamo un commento siamo ben consapevoli che *i nostri amici* lo leggeranno: ma se non dovessero leggerlo solo loro?  
Quando rifiutiamo un'amicizia, di fatto comunichiamo a Facebook che non vogliamo mostrare il nostro profilo ad una certa persona. Costui però, per il solo fatto di aver "mostrato interesse" verso di noi, inizierà a vedere il nostro stato personale (che di default è visibile a tutti), nel *suo* flusso di notizie.  
  
Concludendo, è bene ricordare che Facebook è un'infrastruttura molto complessa: 400 milioni di utenti e diverse centinaia di componenti che interagendo possono lasciare uno spiraglio aperto al malintenzionato di turno.  
E` vero che le impostazioni di Facebook possono trarre in inganno l'utente poco attento, ma faremmo bene a non dimenticare mai che Facebook non è un ente di beneficenza, bensì un'azienda che guadagna grazie ai dati personali dei suoi utenti!  
Forse è per questo che le impostazioni di default non sono poi così restrittive?  
I più paranoici tra noi lo sanno bene, tutto ciò che arriva in rete smette di appartenerci.  
"Impostazioni sulla privacy", "Gruppi di amici" o "Regole di pubblicazione" sono solo palliativi. Vale la solita vecchia massima: "se vuoi che una cosa resti segreta, tienila per te!"  
  
<i>Via [darkreading.com][3] con la collaborazione di **Giuseppe Saviano**</i>  
  
[1]:    http://www.boston.com/bostonglobe/ideas/articles/2009/09/20/project_gaydar_an_mit_experiment_raises_new_questions_about_online_privacy/
[2]:    http://www.repubblica.it/politica/2009/12/14/news/facebook_il_giallo_dei_gruppi_pro_berlusconi_nati_in_una_notte_trasformando_altre_pagine-1822093/
[3]:    http://darkreading.com/blog/archives/2010/05/indirect_facebo.html 
