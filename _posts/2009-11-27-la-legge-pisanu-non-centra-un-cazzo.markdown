--- 
layout: post
title: La Legge Pisanu non c'entra un cazzo
published: false
meta: {}
tags: 
- carta dei 100
- digital-freedom
- pisanu
status: private
---
<a href="http://www.flickr.com/photos/36645776@N00/2192542713/" title="What's In My Bag" target="_blank"><img src="http://farm3.static.flickr.com/2282/2192542713_5703930501_m.jpg" alt="What's In My Bag" border="0" /></a>  
<small><a href="http://creativecommons.org/licenses/by/2.0/" title="Attribution License" target="_blank"><img src="http://www.lastknight.com/wp-content/plugins/photo-dropper/images/cc.png" alt="Creative Commons License" border="0" width="16" height="16" align="absmiddle" /></a> <a href="http://www.photodropper.com/photos/" target="_blank">photo</a> credit: <a href="http://www.flickr.com/photos/36645776@N00/2192542713/" title="Steve Keys" target="_blank">Steve Keys</a></small>  
  
Mi perdonerà l'amico Roberto Dadda se ancora una volta lo uso come termine di paragone, ma la mia forte convinzione del fatto che sto invecchiando è data dal fatto che proprio con Roberto mi trovo sempre più spesso in accordo ;) Un particolar modo col suo post [Aspettando Godot][1].  
La Carta dei 100, così [lanciata][2] da molti moltissimi in giro per la rete, nell'ennesima crociata mediatica che mi ricorda tantissimo le altre campagne come "Not In My Name" o le "cento milioni di firme di Repubblica", mi sa sempre più di ricettacolo di fama per chi la propone, più che di una effettiva utilità all'interno della sfera della diffusione di Internet.  
  
Non so, ma ultimamente penso sempre più spesso all'attitudine tutta italiana dell'attendere che qualche cosa ci cada in testa e cambi le nostre sorti, così da cambiare il corso intero dell'umanità. Io personalmente lo chiamo l'"effetto Obama", anche se moltissime persone intelligenti che conosco lo chiamano semplicemente "effetto Messia": arriverà qualcuno che trascinerà le folle e cambierà il nostro mendo per sempre in meglio! E poi Obama sale al governo e inizia a spedire soldati in guerra al ritmo delle sigarette fumate da un forte tabagista.  
  
La Legge Pisanu è un problema ideologico, non di permeazione: la Legge è sbagliata perchè punta al CONTROLLO del cittadino nell'ambiente informatico e ad un controllo capillare, vessante e inutile al fine terroristico, ma comodo per non dire "ideale" per la profilazione e l'analisi comportamentale. Se voglio mettere una bomba in vaticano uso TOR da una WiFi che ha WEP (ce ne sono ancora moltissime) che sfondo per l'occasione. E nessun Decreto Pisanu permetterà mai a nessuno di trovarmi.  
Il Decreto Pisanu è l'anticamera dell'Hadopi italiana: con quei dati sapremo sempre e comunque quanti sbarbati o coglioni hanno scaricato maree di MP3 da Internet, faremo contento Enzo Mazza e vedremo tagliare il traffico dei "pirati informatici". Ma, per cortesia, non ditemi che la Pisanu è quello che frena la diffusione di Internet su vasta scala!  
  
Se proprio volete sapere come navigo io se per caso dimentico la chiavetta H3G a casa ve lo dico semplicemente: vado da McDonalds. Già perchè stiamo qui a menarcela incredibilmente e quasi nessuno sa che in tutti i McDonalds d'italia c'è Internet Free e gratuito. Basta registrarsi via SMS. Da lì la mia bella VPN e chissene frega di qualunque cosa e di qualunque problema di connessione.  
Certo, c'è il problema del Digital Divide, ma come spesso dice Quintarelli si tratta di una cosa profondamente differente: anche senza la Pisanu dove non c'è la connessione hai voglia a condividerla!  
  
Volete sapere cosa penso: in Italia non c'è bisogno di ALTRA diffusione di Internet perché abbiamo GIÀ internet ovunque. Basta spendere 5 euro al mese per 5 giga abbondanti ed avere una chiavetta.  
Certo, non è giusto, non è corretto, i ceti più deboli e bla bla bla. Poi vedi il ceto debole con un cellulare da 300 euro e forse capisci maggiormente che Internet non è "semplicemente PERCEPITO" come un bene di prima necessità. Altrimenti la gente stessa investirebbe volentieri i suoi 20 euro al mese per una connessione praticamente illimitata (non ho mai usato 5 giga in una settimana).  
  
Non so: inizio a diffidare di chi continua a richiedere TUTTO, SUBITO, FREE e statale. Inizio forse a capire il detto Zen secondo cui "Tutto quello che non ha un prezzo non ha un valore". I grandi fautori della libertà che si scagliano sull'accessibilità del mezzo forse dovrebbero anche guardare su come il mezzo viene gestito e sui problemi derivanti dalla profilazione degli utenti e dal controllo basato sulla navigazione ed il comportamento.  
In Italia sei libero se puoi permetterti 150 euro all'anno per avere la connessione dove vuoi. Non venitemi a dire che è un prezzo eccessivo. Non prima di avere visto le stesse persone quanto spendono in telefonate sul cellulare, please.  
  
La "libertà" online è un concetto complesso e multiforme, ma ogni volta che si prova a ragionare concretamente parte l'assalto dei benpensanti che, sicuramente, troveranno da stracciarsi le vesti su questo mio post come su tutti gli altri precedenti. Che facciano pure, io [continuo](http://fooldns.com/c) per la mia strada, loro per la loro. Mi sento tanto vicino agli idealisti del Web 2.0 quanto mi ci trovo a quelli della Televisione. Prima era Televisione per tutti, ora Web per tutti.  
  
Sarebbe un discorso lungo e complesso, che tanto mi inimicherebbe ancora una volta i Grillini ma, a ben vedere, è lo stesso discorso di YouTube: tutto gratis online e subito. Ed invece di utilizzare la piattaforma per creare e condividere veri UGC la si usa per caricare contenuti televisivi.  
  
Le potenzialità di Internet sono enormi: noi siamo disposti a pagare un caffè al giorno per essere cittadini digitali?  
  
[1]: http://robertodadda.blogspot.com/2009/11/aspettando-godot.html
[2]: http://gilioli.blogautore.espresso.repubblica.it/2009/11/26/la-carta-dei-cento-per-il-libero-wi-fi/  
 
