--- 
layout: page
title: About me
published: true
meta: 
  _edit_last: "1"
  _wp_page_template: default
tags: []

type: page
status: publish
---
Mi chiamo Matteo G.P. Flora (ed il G.P. sta per Giovanni Paolo) e sono figlio del 1978 e Amministratore Unico e Socio Fondatore della società di Innovazione The Fool s.r.l., insieme a Massimo Giacomini, mio partner in questa avventura e molto più che investitore.  
The Fool si occupa della creazione di sistemi informatici ad altissimo valore aggiunto per il [Controllo della Navigazione Internet](http://fooldns.com), l'[Anti-Profilazione](http://fooldns.org), la Gestione dellaProprietà Intellettuale Online e il Monitoraggio e la [Moderazione della Rete Internet](http://fooldns.org).  
  
Fondo The Fool s.r.l. dopo un trascorso più che decennale di consulenza nelle qualifiche di Security Evangelist, Perito Forense e di Parte, e New Media Consultant, nei quali ruoli ho avuto la fortuna di aver diretto strategie ad alto livello in contesti in cui era vitale una elevata competenza in campi quali la Computer Forensics, la Programmazione Sicura, la gestione delle problematiche relative alla privacy oltre alla conoscenza delle dinamiche e delle peculiarità del mondo della Comunicazione.  
  
Sono stato per una serie di anni Consulente Strategico o Consulente Tecnologie IT in progetti per molte realtà internazionali quali: BNL, MPS, Walt Disney Interactive, Mediaset, CityGroup, 77Agency, Buongiorno Vitaminic, Glaxxo Smith Kline, ENI. Altri progetti curati o realizzati comprendono Gruppo Soa, Mg-Art, Todomodo, AstraZeneca, Aktive Reply, Fiat Auto, TodoMondo.  
  
Come Security Evangelist (cioè, come quello che ne sapeva di sicurezza) ho rilasciato centinaia Vulnerability Reports e Advisories con certa regolarità, e dal 1999 sono stato impegnato nel ruolo di Security Auditor con clienti del calibro di Poste Italiane S&amp;S, EDS, ENI, Spike Reply, Mediaset, Ospedale San Raffaele e varie Cliniche pubbliche e private.  
  
Ho svolto il ruolo di Perito Forense per la Magistratura, prevalentemente per la Guardia di Finanza, ed in questa veste ha collaborato nelle indagini nello scandalo “Cirio/Parmalat” e nel famoso caso della “Casa di Cura Santa Rita”. Come consulente di parte, e tra le ultime cause si annovera una difesa contro “Sky” ed il famoso contenzioso “Mediaset vs. YouTube”.  
  
Ora parlo, vedo cose, cerco progetti. E realizzo sogni. O ci provo.
