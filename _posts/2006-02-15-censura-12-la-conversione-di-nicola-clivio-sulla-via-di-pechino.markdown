--- 
layout: post
status: ok
title: "Censura 1.2: La conversione di Nicola Clivio sulla via di Pechino"
meta: {}
tags: 
- digital-freedom
- paranoia
---
[![Censura in Italia](http://fast.mgpf.it/banner_censura.png)](http://www.lastknight.com/category/liberta-digitale/)
Inversione di rotta e "*illuminazione sulla via di Damasco*" per **Nicola Clivio**, GIP del Tribunale di Milano che nella mattinata odierna ha **dissequestrato i siti web** oscurati [CalcioLibero](http://www.calciolibero.com) e [Coolstreming](http://www.coolstreaming.it).  
Il motivo lapalissiano del dissequestro? Dopo una settimana abbondante il <s>PM</s> GIP (grazie Gerardo!) si è accorto finalmente che **il reato non è stato consumato in Italia** ma bensì in Cina. Mirabile intuizione!  
Le **urla di furore** ed i pianti di Sky, che aveva [denunciato l'accaduto](http://www.lastknight.com/2006/02/12/censura-quanti-ip-stanno-filtrando/), sono ora nell'etere da loro controllato e sicuramente riserveranno qualche altra sorpresa, soprattutto ora che i timori sono **pienamente condivisi da Mediaset e La7**.  
Anche le affermazione secondo cui "*Il calcio non ha più valore, non si può più andare avanti così*", sostenute dai dirigenti delle principali emittenti televisive hanno esse stesse sapore di Lapalisse.   
E le affermazioni allarmistiche e apocalittiche della Lega Calcio secondo cui:
> "Con questo via libera ci si troverebbe di fronte ad un avallo formale 
> di un sistema gratuito di fruizione del calcio che non giustificherebbe
> alcun ulteriore investimento"  
ci rendono **felici ed esultanti**. Era ora di capire che forse gli investimenti nel calcio, strapagato e ridicolmente inneggiato valgono **molto meno di nulla** alla luce di un nuovo media, quello del Web 2.0, che richiede una **profonda revisione** delle dinamiche, dei contesti, delle normative e delle filosofie alla base dell'erogazione di contenuti.  
E forse una revisione del concetto di Monopolio tanto caro alla classe dirigente italiana.
Complimenti, Dott. Nicola Clivio!  
Ora rimane da capire quale sarà la sorte degli oltre [500 siti sequestrati](http://www.lastknight.com/2006/02/13/censura-11-dopo-sky-offline-i-siti-di-gioco-di-azzardo/) in merito al gioco-forza dei Monopoli di Stato... 
