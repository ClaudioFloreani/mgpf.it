--- 
layout: post
title: 30 Settembre - Matteo Flora all'OpenExp di Verona
meta: 
tags: 
- about-me
- talk
---
![OpenExp Verona](http://www.lastknight.com//download/20060923_openexp.png)Come da titolo vi informo che nella giornata del **30 Settembre** sarò a Verona su invito del comitato organizzatore dell'OpenExp, la kermesse di Open Source che vedrà affiancarsi alle **maggiore realtà italiane** oltre **100 speech** di argomenti legati alla **sicurezza** informatica, alle tematiche dello **sviluppo** in ambito open source ed a quelle della penetrazione dei software OSS all'interno della **Publica Amministrazione**.  
Durante la giornata presenterò **due speech**:  
 *  *"Spyware, dalla parte dell'Attaccante"* (ore 15:45/16:45)
 *  *"Crittografia: Sopravvivere In Uno Stato Di Polizia"* (ore  17:00/18:00)  
L'abstract del primo intervento è lo stesso della mia presentazione a Smau e vi rimando quindi all'[articolo sulla conferenza](http://www.lastknight.com/2006/09/18/conferenza-biometria-matteo-flora-smau-2006/) mentre per il secondo l'abstract è il seguente:
<blockquote>
Abstract: La configurazione giuridica e tecnologica delle intercettazioni ha subito negli ultimi anni tali e tante innovazioni e modifiche da rappresentare in ambito sociale una svolta epocale.  
La delicata e importante funzione delle intercettazioni in uno stato di diritto si è trovata e fronteggiare scenari in cui sempre più spesso ad una rinnovata spinta tecnologica alla possibilità di intercettazione non è corrisposta una altrettanto massiva ed estensiva regolarizzazione normativa.  
Lo scenario che si prospetta da questa nuova configurazione è una condizione di possibili intercettazioni selvagge, come sempre più spesso si rileva nella cronaca quotidiana.  
Ma quali sono le motivazioni che spingono utenti Home e Corporate a non tutelarsi adeguatamente? Le possibilità tecniche e tecnologiche sono disponibili e diffuse in ambito dellunderground, ma per interessi politici o sociali sono sempre più distanti dal mainstream e dalla diffusione di massa.  
Una attenta analisi giuridica e tecnologica delle più importanti realtà a tutela della Privacy dalla telefonia GSM crittata ai Filesystem cifrati, dalla plausible deniability alla navigazione privata tramite Tor alla ricerca della sicurezza perduta per una rinnovata cultura della riservatezza e dello stato di diritto.
</blockquote>
Gli interventi che si terranno durante la manifestazione saranno **trasmessi in streaming audio/video** attraverso Internet.
La manifestazione **sarà gratuita**, aperta a tutti e prevede la possibilità di campeggiare in un'area apposita.  
Ci vediamo a Verona! 
