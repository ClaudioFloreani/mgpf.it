--- 
layout: post
title: Digg, il Web 2.0, la community e 09 f9 11 02 9d 74 e3 5b d8 41-56 c5 63 56 88 c0
meta: {}
tags: 
- hacking
---
![Digg and HDDVD](http://www.lastknight.com/download/digg.png)
> **Per chi arriva da ZioBudda:** C'è stata [qualche lamentela](http://www.lastknight.com/2007/05/02/digg-il-web-20-la-community-e-09-f9-11-02-9d-74-e3-5b-d8-41-56-c5-63-56-88-c0/#comment-53106) da parte di un paio di lettori su presunti plagi di questo post che sinceramente non me la sento di confermare. Ne scrive proprio ZioBudda in una [news](http://www.ziobudda.net/punto_informatico_ancora_e_come_sempre_a_copiare_dai_blogger) a cui Paolo De Andreis ha risposto [qui nei commenti](http://www.ziobudda.net/punto_informatico_ancora_e_come_sempre_a_copiare_dai_blogger).  
Gli articoli citati sono [qui](http://punto-informatico.it/p.aspx?id=1972328&r=PI) e [qui](http://cavallette.autistici.org/2007/05/438) e nei [commenti](http://www.lastknight.com/2007/05/02/digg-il-web-20-la-community-e-09-f9-11-02-9d-74-e3-5b-d8-41-56-c5-63-56-88-c0/#comment-53106) a questo post potete trovare altre informazioni, come pure le mie risposte... Grazie per la visita e dite pure la vostra...
Ci sono un'infinità di aziende italiane che si stanno **riempiendo la bocca** con il termine "Web 2.0" e che organizzano a torto o a ragione seminari su seminari parlando di questa o quella tecnologia...  
Personalmente parlo di Web 2.0 e tengo conferenze da **tempi non sospetti**, e mi arrogo quindi il diritto di dire che forse qualcosa ne so.  
  
E oggi forse ne hanno capito qualcosa anche **i creatori** di Digg, la community internazionale di e-democracy delle news, se il titolo che ho scelto vi dice qualcosa...  
Tutto è iniziato per caso con una storia che postava la [chiave di decifrazione del formato HD DVD](http://rudd-o.com/archives/2007/04/30/spread-this-number/), la stessa chiave che vedete qui nel titolo del messaggio.
E da li in poi la giornata di Digg si è **tramutata in un inferno**...  
  
Già, perché sotto la pressione di una lettera di [cease and desist](http://blog.digg.com/?p=73), Digg ha deciso di **eliminare il messaggio** postato e di **bloccare temporaneamente** gli utenti che [avevano scritto di quel codice](http://www.cjmillisock.com/2007/05/how-i-got-banned-from-digg.html).  
Vi era stato anche un morigerato tentativo di sdrammatizzazione sul [blog ufficiale](http://blog.digg.com/?p=73), ma non è bastato a contenere le **centinaia di utenti inferociti** che si sono premurati di inviare **migliaia di storie** al sistema, costringendo lo staff di Digg a decidere tra il non limitare la libertà di espressione e il dover chiudere per qualche ora il sistema.  
  
E questa volta sembra proprio che gli **utenti abbiano vinto**.  
E alla fine di tutto la [risposta successiva di Kevin Rose](http://blog.digg.com/?p=74), il fondatore di Digg, appare persino commovente:
> But now, after seeing hundreds of stories and reading thousands of comments, youve made it clear. Youd rather see Digg go down fighting than bow down to a bigger company. We hear you, and effective immediately we wont delete stories or comments containing the code and will deal with whatever the consequences might be.  
> If we lose, then what the hell, at least we died trying.  
  
Credo che sino ad oggi anche lo staff di Digg non abbia capito **quale community** stavano coltivando e quale impatto sociale avesse il loro progetto. Ma so solamente che anche da questa parte del mondo **qualcuno sarà pronto** a dare una mano per mantenere in piedi chi si è premurato di optare per la libertà di stampa.  
  
E ancora di più sono convinto che il nuovo progetto abbia una sua importanza vitale nel tessuto di questa rete che si evolve... 
