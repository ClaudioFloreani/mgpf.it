--- 
layout: post
title: Bruceremo tutti in Stazione Garibaldi a Milano
meta: {}
tags: 
- about-me
- paranoia
---
[![Flickr](http://farm3.static.flickr.com/2329/2106534780_7af28775cc_m.jpg)][4]
In questi giorni il fattore "roghi" è un argomento sicuramente sentito, viste le vittime nell'[acciaieria Torinese][5], causate forse dalla [negligenza dei controlli][5] sulle strutture antincendio. Ma se possiamo scandalizzarci entro certi limiti per certe mancanze nel settore privato, non possiamo invece esimerci dal constatare che in quello pubblico la situazione è molto, molto differente.. **(ironia mode on)**.  
  
Ma partiamo con ordine. Stamane di buon'ora mi reco in [Stazione Garibaldi][1] a Milano, uno dei [fiori all'occhiello][3] della ristrutturazione ingegneristica di Milano, perla della ricostruzione, etc, etc, etc...  
  
Inizia **l'odissea**.  
  
Già, perché arrivo dal [Passante Ferroviario][2] e mi imbatto in una biglietteria automatica chiusa. Poco male, penso, i guasti accadono. Sì, ma qui SISTEMATICAMENTE; visto che **nessuna delle 9 biglietterie automatiche** è un funzione. Esatto. Stanziamenti record per l'efficienza, macchine da decine e decine di migliaia di euro e nessuna di queste funziona. Le foto credo lo dimostrino efficacemente.  
Non solamente questo: anzi! In moltissimi casi [sono proprio spente][4]. Punto.  
  
[![Flickr](http://farm3.static.flickr.com/2337/2105756445_53e4005291_m.jpg)][4]
Mi dico che senz'altro si tratta di un problema limitato al Passante, e quindi risalgo in stazione per fare il biglietto ad una delle emettitrici di superficie.  
E qui iniziano a vorticare gli ammennicoli: Quattro vecchissime emettitrici di cui tre funzionanti, due di queste con Bancomat e Carta di Credito rotte.  
E le nuovissime emettitrici a raggi fotonici, ipertecnologiche, touchscreeen, costosissime e installate per venire incontro alle misure di "efficienza" delle nuove Ferrovie? Ovviamente NON funzionanti ancora, come dimostra ancora una volta il [Flickr Pool][4].  
  
Ma le sorprese devono ancora venire: già perché tutto il **sistema antincendio** delle Ferrovie è in fase di collaudo da mesi. Non funzionante ed in fase di collaudo.  
Ogni singolo idrante, ogni singola palina, ogni singolo spiraglio di salvezza dalle fiamme non funzionante. Punto. E credo che il [reportage fotografico][4] lo dimostri per bene...  
  
Forza, AlQuaeda, fai un attentato **proprio ora**! E' il **momento giusto**!  
  
[![Flickr](http://farm3.static.flickr.com/2259/2105754783_ca183eb4fc_m.jpg)][4]
Chissà mai che quando qualche centinaio di persone brucerà viva all'interno di una stazione sprovvista di misure di sicurezza qualcuno muova il didietro e finalmente inizi a fare funzionare la macchina da miliardi che giace lì, pagata (e forse strapagata) ma non utilizzabile.  
  
Ah, e già che ci siete, nello **scenario post-apocalittico di fiamme e detonazioni**, di **morte e distruzione**, rimettete anche a posto le macchinette emettitrici?  
Grazie mille!  
  
Un vostro Cittadino e futura torcia umana.  
  
[1]: http://it.wikipedia.org/wiki/Stazione_di_Milano_Porta_Garibaldi
[2]: http://www.sottomilano.it/storiapass.htm
[3]: http://it.wikipedia.org/wiki/Garibaldi_MM
[4]: http://www.flickr.com/photos/lastknight/sets/72157603439921714/
[5]: http://it.notizie.yahoo.com/asca/20071208/tit-rogo-torino-sotto-accusa-anche-il-si-59fdfba_1.html 
